<!DOCTYPE html>
<html class="no-js" lang="en">
<head>
	<meta charset="UTF-8">
	<meta name="viewport" content="width=device-width, initial-scale=1">
	<meta http-equiv="X-UA-Compatible" content="IE=edge">
	<title>Kocka7 | 2021.07.12. - 2021.09.27. - PeteRPG</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
		<meta property="og:title" content="Kocka7 | 2021.07.12. - 2021.09.27." />
<meta property="og:description" content="210712 Új rovat indul egyelőre kísérleti jelleggel a subredditen, amelyben igyekszem összeszedni az előző héten velem szembejött geek érdekességeket, felhívni a figyelmet újdonságokra és számomra fontos dolgokra, illetve rövid értékeléseket adok olyan dolgokról, amik nem érnek meg külön bejegyzést. Ha úgy gondolod, kihagytam valamit, ami ide illene, írd le kommentben!
  Szeptemberben jön a Star Wars: Visions, egy animációs antológia sorozat japán alkotóktól és szemszögből, ehhez érkezett most egy bemutató előzetes, amelyben megszólalnak az alkotók és sok-sok állóképet, produkciós fázist lehet látni (rendes trailer majd később)." />
<meta property="og:type" content="article" />
<meta property="og:url" content="https://zistenz.github.io/ghpeterpghu/posts/kocka7/k7_21q3/" /><meta property="article:section" content="posts" />
<meta property="article:published_time" content="2022-01-26T00:00:00+00:00" />
<meta property="article:modified_time" content="2022-01-26T00:00:00+00:00" />


		<meta itemprop="name" content="Kocka7 | 2021.07.12. - 2021.09.27.">
<meta itemprop="description" content="210712 Új rovat indul egyelőre kísérleti jelleggel a subredditen, amelyben igyekszem összeszedni az előző héten velem szembejött geek érdekességeket, felhívni a figyelmet újdonságokra és számomra fontos dolgokra, illetve rövid értékeléseket adok olyan dolgokról, amik nem érnek meg külön bejegyzést. Ha úgy gondolod, kihagytam valamit, ami ide illene, írd le kommentben!
  Szeptemberben jön a Star Wars: Visions, egy animációs antológia sorozat japán alkotóktól és szemszögből, ehhez érkezett most egy bemutató előzetes, amelyben megszólalnak az alkotók és sok-sok állóképet, produkciós fázist lehet látni (rendes trailer majd később)."><meta itemprop="datePublished" content="2022-01-26T00:00:00+00:00" />
<meta itemprop="dateModified" content="2022-01-26T00:00:00+00:00" />
<meta itemprop="wordCount" content="6100">
<meta itemprop="keywords" content="kocka7," />
	<link rel="preconnect" href="https://fonts.gstatic.com" crossorigin>
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">

	<link rel="stylesheet" href="/ghpeterpghu/css/style.css">
	

	<link rel="shortcut icon" href="/ghpeterpghu/favicon.ico">
		
</head>
<body class="body">
	<div class="container container--outer">
		<header class="header">
	<div class="container header__container">
		
	<div class="logo logo--mixed">
		<a class="logo__link" href="/ghpeterpghu/" title="PeteRPGv4" rel="home">
			<div class="logo__item logo__imagebox">
					<img class="logo__img" src="/ghpeterpghu/img/profile_128.jpg">
				</div><div class="logo__item logo__text">
					<div class="logo__title">PeteRPGv4</div>
					<div class="logo__tagline">PeteRPG</div>
				</div>
		</a>
	</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menu</span>
	</button>
	<ul class="menu__list">
		<li class="menu__item">
			<a class="menu__link" href="/ghpeterpghu/posts/kocka7/">
				
				<span class="menu__text">Kocka7</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/book/">
				
				<span class="menu__text">Könyvek</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/about/">
				
				<span class="menu__text">Mi ez az oldal?</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/minirpgk/">
				
				<span class="menu__text">Mini-RPG-k</span>
				
			</a>
		</li>
		<li class="menu__item">
			<a class="menu__link" href="/ghpeterpghu/rpg-ismertetok/">
				
				<span class="menu__text">Szerepjáték ismertetők</span>
				
			</a>
		</li>
	</ul>
</nav>

	</div>
</header>
		<div class="wrapper flex">
			<div class="primary">
			
<main class="main" role="main">
	<article class="post">
		<header class="post__header">
			<h1 class="post__title">Kocka7 | 2021.07.12. - 2021.09.27.</h1>
			<div class="post__meta meta"><div class="meta__item-author meta__item">
	<svg class="meta__icon icon icon-author" width="16" height="16" viewBox="0 0 12 16"><path d="M6 1c2.2 0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class="meta__text">Petrus</span>
</div>
<div class="meta__item-datetime meta__item">
	<svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class="meta__text" datetime="2022-01-26T00:00:00Z">2022-01-26</time></div></div>
		</header>
		<div class="content post__content clearfix">
			<h2 id="210712">210712</h2>
<p>Új rovat indul egyelőre kísérleti jelleggel a subredditen, amelyben igyekszem összeszedni az előző héten velem szembejött geek érdekességeket, felhívni a figyelmet újdonságokra és számomra fontos dolgokra, illetve rövid értékeléseket adok olyan dolgokról, amik nem érnek meg külön bejegyzést. Ha úgy gondolod, kihagytam valamit, ami ide illene, írd le kommentben!</p>
<ul>
<li>
<p>Szeptemberben jön a <strong>Star Wars: Visions</strong>, egy animációs antológia sorozat japán alkotóktól és szemszögből, ehhez érkezett most egy <a href="https://www.youtube.com/watch?v=b9Gr9gKFxpE">bemutató előzetes</a>, amelyben megszólalnak az alkotók és sok-sok állóképet, produkciós fázist lehet látni (rendes trailer majd később).</p>
</li>
<li>
<p>A <em>Lionsgate</em> is nyúlhat mellé&hellip; Csak dvd-n és digitális terjesztésben fog megjelenni augusztusban a <strong>Jurassic Hunt</strong> című film, amelyben egy csapat trófeavadász alfahímet engednek egy genetikailag újralkotott dinoszauruszokkal teli parkba, hogy kedvükre vadászhassanak a történelem legveszedelmesebb állataira. Természetesen minden balul sül el és a vadászokból hamar préda válik&hellip; Az <a href="https://www.youtube.com/watch?v=H9gpZqn-TtU">előzetes</a> borzasztóan néz ki, úgyhogy ezt nektek is látnotok kell.</p>
</li>
<li>
<p>91 éves korában elhunyt <em>Richard Donner</em>, az 1978-as első <em>Superman</em> film rendezője, aki később még olyan meghatározó filmeket adott nekünk, mint a <em>Lethal Weapon</em> (mind a négy része), a <em>Maverick</em>, vagy a <em>Conspiracy Theory</em>.</p>
</li>
<li>
<p>Elindult a nyári anime szezon, a szokásos értékeléseimet <a href="https://www.reddit.com/r/PeteRPG/comments/oisuv6/anime_2021_ny%C3%A1r/">itt</a> lehet majd követni.</p>
</li>
<li>
<p><a href="https://www.animenewsnetwork.com/news/2021-07-07/vinland-saga-anime-gets-2nd-season/.174902">Második évadot</a> kap a <strong>Vinland Saga</strong> anime. A mangát olvasom, szóval érdekes lesz látni mozgás közben a folytatást, bár Thorfinn eléggé meg fog változni, és ez nem mindenkinek fog bejönni&hellip;</p>
</li>
<li>
<p>Ó, és <a href="https://www.animenewsnetwork.com/news/2021-07-06/when-will-ayumu-make-his-move-anime-reveals-staff-visual-july-2022-debut/.174859">végre animét kap</a> a <strong>Sore Demo Ayumu wa Yosetekuru</strong> manga is! Nagyon aranyos romkom sztori, ami egy középiskolai japánsakk klubban játszódik.</p>
</li>
<li>
<p>Decemberben folytatódik a <strong>Witcher</strong> <a href="https://www.youtube.com/watch?v=2aMVzFlApa0">tévésorozat</a>, de előtte még augusztusban egy <a href="https://www.youtube.com/watch?v=v1Zi8rIipYM">animációs mellékszálat</a> is kapunk <strong>Nightmare of the Wolf</strong> címmel.</p>
</li>
<li>
<p>Újra elérhető a <em>MangaDex</em>, és az elmaradt tartalmak feltöltése is elkezdődött. Az igen népszerű, reklámmentes manga site-ot még az év elején törték fel, most új dizájnt és vélhetően biztonságosabb API-t kapott.</p>
</li>
</ul>
<h2 id="210719">210719</h2>
<p>Hogy mi is ez, az első hét bevezetőjében <a href="https://www.reddit.com/r/PeteRPG/comments/oisyvn/geek7_210712/">elolvashatod</a>.</p>
<ul>
<li>
<p><a href="https://www.youtube.com/watch?v=x9D0uUKJ5KI">Előzetest kapott</a> a Marvel és a Disney+ augusztusi dobása: a <strong>What if&hellip;?</strong> animációs sorozatban a multiverzum végtelen lehetőségei közül villantanak fel néhányat, olyan világokat, ahol pl. <em>T&rsquo;Challa</em> (aki a &ldquo;rendes&rdquo;, filmes univerzumban <em>Black Panther</em>) mint <em>Star Lord</em> sasszézik a Galaxis Őrzői között, vagy Carter ügynök Amerika kapitánnyá változik&hellip;</p>
</li>
<li>
<p>Augusztusban indul a hivatalos <strong>Avatar The Last Airbender</strong> szerepjáték Kickstartere. A <a href="https://magpiegames.com/avatarrpg/">Magpie Games</a> közzétett egy Quickstart pdf-et (amit csak a hülye hírlevélre való feliratkozással lehet elérni), ez alapján PbtA-szerű alaprendszerre lehet számítani. Nem szeretem a PbtA-t, így erre sem regisztráltam, csak olvastam, hogy a <em>Masks</em>-hoz hasonlítják többen is, akik már belenéztek, és nem olyan kitörően nagy az öröm az animációs sorozat fan-ok között.</p>
</li>
<li>
<p>A <em>Cubicle7</em> <a href="https://www.cubicle7games.com/doctor-who-the-roleplaying-game-second-edition-coming-soon">bejelentette</a>, hogy hamarosan érkezik a <strong>Doctor Who The Roleplaying Game</strong> második kiadása, ami kívül-belül megújul, de hű marad az eredeti alapokhoz. Emellett az egyik legelső és legrégebbi játékuk, a steampunk fantasy <strong>Victoriana</strong> is <a href="https://www.cubicle7games.com/victoriana-for-fifth-edition-news/">új kiadást kap</a> hamarosan az <em>5E OGL</em> alapján.</p>
</li>
<li>
<p>A <em>Relic</em> és a <em>SEGA</em> harmadszor is nekigyűrkőzik a <strong>Company of Heroes</strong> világháborús stratégiai játéksorozatnak. A pre-alfa demó <a href="https://store.steampowered.com/app/1634500/Company_of_Heroes_3__PreAlpha_Preview/">már tölthető és kipróbálható</a> a Steam-en, a végleges játékot meg <a href="https://store.steampowered.com/app/1677280/Company_of_Heroes_3/">itt lehet</a> kívánságlistára tenni, ha megtesztett. Megjelenési dátum még nincs, vélhetően sokat csiszolnak még rajta, mert a demó értékelései finoman szólva is eléggé megosztottak - már a 2. részt is sok kritika érte a rajongóktól, és a 3. résszel szemben is sokkal kritikusabbak, úgy tűnik.</p>
</li>
<li>
<p>Elindult (és augusztus 11-ig tart) Greg Stolze új szerepjátékának <a href="https://www.kickstarter.com/projects/crankshaft/dueling-fops-of-vindamere">Kickstarter kampánya</a>. A <strong>Dueling Fops of Vindamere</strong> egy mesélő és metaplot nélküli, valamennyire véletlenszerűen generált játék, amely egy korrupt városállam elkényeztetett nemesifjai közötti vetélkedésekről és párbajokról szól. A játék már kész, a 10$-os befizetések a 44 oldalas pdf formában megjelenő változatra vonatkoznak (dupla összegért a korábban megjelent <em>Termination Shock</em> sci-fi rpg-t is megkapjuk), és nincsenek extra célok sem.</p>
</li>
<li>
<p>Az ezévi <strong>One-Page RPG Jam</strong> is <a href="https://itch.io/jam/one-page-rpg-jam-2021">kezdetét vette</a>, mától egészen augusztus 23-ig lehet beküldeni pályamunkákat. A fő téma (amihez nem kötelező ragaszkodni) a <em>határok</em>, amit széleskörűen lehet értelmezni.</p>
</li>
<li>
<p><em>Warpgazer</em>, azaz Erasmus Broslau hosszú idő után ismét hírt adott magáról és az általa alapított és vezetett <em>Black Amber</em> animációs stúdióról egy <a href="https://www.youtube.com/watch?v=ZhWsVjU6bLE">videós bejelentkezésben</a>. Eléggé el voltak foglalva, mert a Netflixnek dolgoztak (többek között az Altered Carbon animációs sorozaton is), valamint több játékban és egyebekben is közreműködtek, például Hideo Kojimával dolgozhatott együtt. A <em>Zenobia</em> munkacímű, <em>Mass Effect</em>-szerű játékuk is alakulgat, felvillantott belőle új részleteket, és elárulta, hogy zárt körben promózzák különféle kiadóknak a demójukat.</p>
</li>
<li>
<p>Némileg meglepetésként ért, hogy két szezon, egy film, és két kisebb játék után <a href="https://www.animenewsnetwork.com/news/2021-07-18/konosuba-god-blessing-on-this-wonderful-world-light-novel-gets-new-anime">harmadik évadot kap</a> a fantasy idiotizmus egyik csúcspontja, a <strong>Konosuba</strong>. Az eddigi animék a tipikus &ldquo;annyira debil, hogy már jó&rdquo; kategóriába estek nálam, így érdeklődve várom ezt is.</p>
</li>
<li>
<p>Ahogy az várható volt, a durvább pandémiás időszakban mindenki majd' megőrült otthon a négy fal között, és ezért jelentősen megugrottak a szerepjátékos eladások is, a D&amp;D például elég durva 33%-os <a href="https://www.enworld.org/threads/rpg-market-grew-31-in-2020.681400/">emelkedést produkált</a> az ICv2 adatai és becslése alapján.</p>
</li>
<li>
<p>A hét lezárásaként ömlesztve írtam pár LN-ről még <a href="https://www.reddit.com/r/PeteRPG/comments/onhd9c/death_march_12_the_eminence_in_shadow_1_galactic/">itt</a>.</p>
</li>
</ul>
<h2 id="210726">210726</h2>
<ul>
<li>
<p>Egy kis átnevezés történt egy magyarosabb névre.</p>
</li>
<li>
<p>Bár már pár hetes hír, eddig nem írtam róla: a Valve új kézi konzol PC-t tervez piacra dobni decemberben. Mint eszköz, a <a href="https://store.steampowered.com/steamdeck">Steam Deck</a> eléggé hidegen hagy, viszont van egy számomra is érdekes vetülete, ami a közeljövőben fontos lehet: a <em>SteamOS</em> 3.0, ami futni fog rajta, egy <a href="https://archlinux.org/">ArchLinux</a>-alapú operációs rendszer, amelynek elsődleges (és a világ egyik legnagyobb) játékplatformja a <a href="https://store.steampowered.com/">Steam</a>, illetve annak linuxos változata, a <em>Proton</em>. Mivel nemrég teljesen felszámoltam a Windows-omat a gépemen és áttértem <a href="https://www.arcolinux.info">ArcoLinux</a>-ra (ami szintén <em>Arch</em>-alapú), van már tapasztalatom abban, hogy mi működik és mi nem, ezért eléggé fontos a hírnek az a része, hogy a Valve az év végéig 100%-os kompatibilitást ígér minden PC-s játékkal. Elég merész vállalás ez, hiszen aki linuxon játszik, ismeri a <a href="https://www.protondb.com/">ProtonDB</a>-t és tudja, hogy bár a helyzet verzióról-verzióra javul, még elég messze vagyunk a teljes lefedettségtől. Elsősorban az anti-cheat és DRM védelmek egy része nem hajlandó elindulni linuxon, bár már vagy egy éve is volt róla hír, hogy a Proton, a Linux kernel, és a védelmek fejlesztői együttműködnek a portolhatóság érdekében. Meglátjuk, remélem, karácsonyig kiderül, vajon tudok-e még játszani a kényszerűen hátrahagyott egyik kedvencemmel, a <em>Destiny 2</em>-vel, ami teljesen működésképtelen linuxon, sőt, a védelem miatt akár permanens account ban-t is lehet kapni érte, ha próbálkozik valaki vele&hellip;</p>
</li>
<li>
<p>A 25. évfordulóra új díszkiadást kap a <strong>Delta Green: The Conspiracy</strong>, az első DG szerepjáték. A <a href="https://www.kickstarter.com/projects/arcdream/delta-green-the-conspiracy">Kickstarter</a> hamarosan indul, és annyit érdemes még tudni róla, hogy az eredeti kiadvány világa és leírásai nem (vagy alig) változnak majd, de a rendszer a legmodernebb, 2016-os DG-re <a href="https://twitter.com/i/web/status/1416153251687243777">lesz frissítve</a>.</p>
</li>
<li>
<p>Új, hosszabb előzetes <a href="https://www.youtube.com/watch?v=ZANFe4zS-yk">érkezett</a> a <em>The Witcher</em> előzmény/mellékszál animéhez: a <strong>Nightmare of the Wolf</strong>-ban Vesimir aktív koráról derülnek ki majd részletek, augusztus 23-án.</p>
</li>
<li>
<p><a href="https://www.youtube.com/watch?v=8g18jFHCLXk">Íme</a> a <strong>Dune</strong> film hivatalos teljes bemutatója.</p>
</li>
<li>
<p>Év végére időzítve jön, és már <a href="https://www.cubicle7games.com/new-wfrp-card-game-elector-counts-pre-order/">előrendelhető</a> az új <em>Warhammer Fantasy</em> kártyajáték, az <strong>Elector Counts</strong>, amelyben 2-4 játékos küzdhet meg a Birodalom trónjáért.</p>
</li>
<li>
<p>Szintén <a href="https://www.modiphius.net/pages/homeworld">előrendelhetővé vált</a> a Modiphius-féle <strong>Homeworld</strong> szerepjáték. A játék a kiadótól megszokott módon a 2d20 rendszerükre épül, amit - a leírtak szerint - teljesen újraépítettek a világhoz.</p>
</li>
<li>
<p>A francia <a href="https://ledepartement.net/">La Département</a> (korábban esetleg a <em>Hawkmoon</em>-ról és a <em>Mournblade</em>-ről lehetnek ismertek) új <strong>Elric</strong> társasjátékot fog kiadni <strong>Rise of the Young Kingdoms</strong> alcímmel. Több infó egyelőre nincs, Kickstarter jövő tavasszal. (Kiegészítő információ, hogy van némi mozgolódás a <em>Mournblade</em> angol nyelvű kiadása körül, bár az egyik készítő <a href="https://forum.rpg.net/index.php?threads/elric-rise-of-the-young-kingdoms-announced-its-a-board-game.884590/post-23983961">elmondása szerint</a> inkább újragondolásról és újraírásról lesz majd szó, semmint direkt fordításról, de ez még nagyon a jövő zenéje.)</p>
</li>
<li>
<p>Néhány napja (július 23-án) volt pont 20 éve, hogy megjelent a <strong>Max Payne</strong>, a Remedy ennek ünnepére egy <a href="https://www.youtube.com/watch?v=DsQVD5ttpog">kis videóval</a> kedveskedett a rajongóknak (a végén egy hangulatos meglepetéssel).</p>
</li>
<li>
<p>Amire senki sem számított igazán: az (egyébként elég gyenge) <em>Army of the Dead</em>-ből megismert széftörő Dieter sokak által kedvelt különc karaktere előzményfilmet kap Zach Snyder-től és a Netflixtől a <em>Dead</em>-filmek világában <strong>Army of Thieves</strong> címmel, ehhez érkezett most <a href="https://www.youtube.com/watch?v=OdbXnboJCVw">egy rövid előzetes</a>.</p>
</li>
</ul>
<h2 id="210802">210802</h2>
<ul>
<li>
<p><a href="https://www.youtube.com/watch?v=ilt8HPmPWnU">Bemutatkozott</a> a <strong>Guild Wars 2</strong> harmadik nagy kiegészítője: az <strong>End of Dragons</strong> visszatér az ázsiai-jellegű Cantha régióba 2022 februárban (előrendelés már elérhető). Várható újdonságok a videó alapján:</p>
<ul>
<li>Újra lesznek a HoT-ban megismerthez hasonló függőleges térképek, viszont ezeket több, magas épület és nagy, PoF-szerű bejárható szintek és alagútrendszerek tagolják majd.</li>
<li>16 új Gen3 legendás fegyver (és a prekurzorok mostantól már elérhetők bizonyos LW3-LW4 achievement-ek teljesítésével).</li>
<li>Új mount: siege turtle! Az ostromteknősön két játékos is lovagolhat majd egyszerre.</li>
<li>Öt új mastery jön, ebből hármat fedtek fel: teknős, horgászat, skiff. Emlegettek egy még nem részletezett &ldquo;dragon jade&rdquo; technológiát is, valószínűleg ez is egy új mastery-hez kapcsolódik majd.</li>
<li>A horgászat (pecázás) sok játékos régi vágya volt, én nem sok értelmét látom (és biztosan lesznek majd pecás bot-ok mindenfelé). A skiff egy kisebb hajófajta, amivel bejárhatjuk a vizeket több más játékossal és a nyílt vízi horgászhelyeket is meglátogathatjuk. Ez nem csak Canthában, hanem egész Tyrián használható lesz. Szükség is lesz rá, mert a bemutató szerint több, mint 200-féle halfajtát lehet majd kifogni&hellip; (hogy ez külön inventory-ba megy-e majd, nem tudni)</li>
<li>A 10 fős strike küldetések is visszatérnek, sőt, kibővülnek beállítható nehézségi szintekkel (a most meglévők is, ha minden igaz). Magasabb szinteken az ellenfelek is új képességeket és skilleket kapnak.</li>
<li>Új guild hall is lesz, ami egy szigetet formáz hidakkal és nagy terekkel.</li>
<li>Természetesen lesznek új elit profession-ök is. A bemutatóban a <em>virtuoso</em>-t részletezték (tőrös mesmer újszerű mechanikával), a többit majd az év folyamán később fedik fel. Összesen négy béta event is lesz, amikor ki lehet majd próbálni az új profession-öket és a teknőst. Ezek elérhetők lesznek a f2p játékosoknak is az esemény ideje alatt. Az első ilyen béta augusztus 17-től 21-ig tart majd (a virtuoso és még két másik lesz kipróbálható).</li>
<li>Mondtak pár részletet a WvW <em>Alliances</em>-ről is, ami külön jön majd az EoD-tól, a béta még idén (ugorjunk).</li>
<li>Ismét megerősítették a DX11 érkezését is. Linuxosként ez nem jelent majd jelentős változást, mert a Vulkan teljesen támogatja (sőt, jobban is, mint a mostani DX9-et).</li>
<li>Határozottan kijelentik az EoD kapcsán, hogy <em>&ldquo;this is NOT the end of Guild Wars 2&rdquo;</em>. :) Sok tervük van a folytatásra és az EoD egy nagy mérföldkő lesz ezeknek a felvezetésére.</li>
<li>Még a végén, a deluxe/ultimate pre-order bónusz identity repair kit kapcsán megemlítették, hogy új karakter kinézetek is érkeznek majd. A pre-orderhez egyébként jár néhány új skin is (raptor, köpeny, ilyesmik), amiket azonnal aktiválni lehet a játékban.</li>
<li>És <a href="https://www.youtube.com/watch?v=KiNpIbd5jeE">itt a trailer</a> is külön.</li>
</ul>
</li>
<li>
<p>A <em>Rock, Paper, Shotgun</em> szokásos <a href="https://www.youtube.com/watch?v=ila7p2s6qeM">hóvégi videós ajánlója</a> a következő hónapra, tucatnyi megjelenő, vagy éppen megjelent PC-s játékkal, sorban: <em>Psychonauts 2</em> (a platformer-kalandjáték folytatása), <em>Humankind</em> (az <em>Endless</em>-játékokat készítő Amplitude új 4X/<em>Civ</em>-like stratégiája sok újszerű játékelemmel), <em>Icarus</em> (co-op bázisépítgetős sci-fi survival), <em>Twelve Minutes</em> (felülnézetes, egyetlen szobában játszódó narratív kaland(?), sok ismert filmes arccal a szinkronhangok között), <em>SkateBIRD</em> (arcade gördeszkázás madarakkal), <em>King&rsquo;s Bounty 2</em> (a legendás fantasy stratégia egészen új köntösben, RPG-elemekkel felturbózva), <em>Aliens: Fireteam Elite</em> (1-3 személyes alien-hent), <em>Glitchpunk</em> (GTA2-szerű felülnézetes autós-zúzás), <em>Road 96</em> (procedurálisan generált kalandjáték, amelyben minden új játék új sztorit is nyújt (már amennyi kombináció lehetséges)), <em>Death Trash</em> (poszt-apok fleshpunk szerep/kalandjáték pixelgrafikával és morbid humorral), <em>Hoa</em> (mesés külsejű platformer/puzzle), és <em>New World</em> (az Amazon ambíciózus, vga-gyilkos MMORPG-je)</p>
</li>
<li>
<p>A <em>Lancer</em> szerepjáték és a <em>Kill Six Billion Demons</em> képregény készítője új fantasy szerepjáték megalkotásába kezdett. Az <strong>ICON</strong> alaprendszere a mechás <em>Lancer</em>-ben látottakra alapul, de újszerű elemeket is bemutat, egyfajta keveréke a <em>D&amp;D 4E</em> taktikai rendszerének és a <em>Blades in the Dark</em> narratív megközelítésének, valamint sok apró elemből áll, vagyis nem egy könnyed játékkal van dolgunk (viszont elég modulárisnak és könnyen bővíthetőnek néz ki). A béta és néhány kiegészítő már szabadon letölthető a <a href="https://massif-press.itch.io/icon">projekt honlapjáról</a>. A fogadtatás elég pozitív, érdemes lesz szemmel tartani.</p>
</li>
<li>
<p>Ha a <em>CP2077</em> nem igazán nyerte el a tetszésedet, vagy teljesítmény problémák miatt nem tudtad teljesen kiélvezni, alternatívaként érdemes lehet <a href="https://www.youtube.com/watch?v=LIO20GvInok&amp;pp=sAQA">ránézni</a> a <strong>The Ascent</strong>-re, ami egy külsőnézetes kiberpunk shooter/kalandjáték némi kaland/rpg elemekkel megfűszerezve.</p>
</li>
<li>
<p>Jövőre jön majd a <strong>Stray</strong> is, amihez most egy <a href="https://www.youtube.com/watch?v=8R-splyERsI">előzetes bemutató</a> érkezett. Egy elég jól kinéző &ldquo;macska szimulátor&rdquo;-ról van szó, ahol egy kóbor macskát kell irányítanunk egy különös mechanikus lényekkel benépesített lepusztult városban, és különféle fejtörőket kell megoldanunk.</p>
</li>
<li>
<p>Jövő tavasszal <a href="https://www.animenewsnetwork.com/news/2021-07-31/aharen-san-wa-hakarenai-romantic-comedy-manga-gets-tv-anime-next-april/.175764">végre animét</a> kap az <strong>Aharen-san wa Hakarenai</strong> c. romkom manga. Az előzetes bíztató, hozza a manga hangulatát, minden adott lehet egy jó feldolgozásra.</p>
</li>
<li>
<p>Második kiadást kap az <strong>A|State</strong> disztópikus/misztikus urban szerepjáték is <em>Forged in the Dark</em> mechanikával. A <a href="https://www.kickstarter.com/projects/jonhodgsonmaptiles2/a-state-rpg-second-edition">Kickstarter</a> javában fut még bő két hétig, a kitűzött alapcélt már bőven elérte. A világot és a rendszert bemutató összefoglaló, plusz egy kaland és példakarakterek <a href="https://www.drivethrurpg.com/product/330791/astate-NicelyDone">ingyen elérhetők</a> a DTRPG-n.</p>
</li>
<li>
<p>És végül Tom Hardy is visszatér a vásznakra <strong>Venom</strong> szerepében, és legfőbb ellenfele ezúttal a Woody Harrelson alakította <strong>Carnage</strong> lesz. A <a href="https://www.youtube.com/watch?v=-FmWuCgJmxo">Venom: Let There Be Carnage</a> ősszel érkezik majd a mozikba.</p>
</li>
</ul>
<h2 id="210809">210809</h2>
<ul>
<li>
<p>Ahogy <a href="https://www.reddit.com/r/PeteRPG/comments/onhg3u/geek7_210719/">két hete</a> már hírt adtam róla, hivatalos szerepjáték készül az <strong>Avatar The Last Airbender</strong> sorozatokhoz, most pedig már a <a href="https://www.kickstarter.com/projects/magpiegames/avatar-legends-the-roleplaying-game">Kickstarter</a> is elérhető. A kért alapösszeg órák alatt meg lett, és már a további célok nagy részét is meghaladta a gyűjtés, ami még egy szűk hónapig fog tartani. Aki nem akar feliratkozni a hírlevelükre a quickstart könyvért (mekkora baromság ez!), egy áttekintést kaphat a PbtA-alapú rendszer működéséről a Kickstarter összefoglalójában is.</p>
</li>
<li>
<p>A Netflix is megpróbálkozik egy női <em>John Wick</em>-klónnal: a <strong>KATE</strong> c. film szeptember 10-én érkezik Woody Harrelsonnal, Tadanobu Asanóval, sok-sok jakuzával, és a tomboy-osra vágott frizurájú Mary Elizabeth Winstead-del a főszerepben. Az <a href="https://www.youtube.com/watch?v=MysGjRS9jFU">előzetes</a> nem tűnik annyira rossznak - bár olyan jónak sem&hellip;</p>
</li>
<li>
<p>Jövőre, szeptember 2-án <a href="https://www.theverge.com/2021/8/2/22606267/lord-of-the-rings-amazon-series-release-date">debütál</a> majd az Amazon nagyszabású, közel félmilliárd(!) dollárba kerülő <strong>The Lord of the Rings</strong> tévésorozatának első évada is. A történet több ezer évvel a <em>The Hobbit</em> előtt játszódik a Másodkorban, szóval csak a világot behatóan ismerő kevesek számára lesz otthonos, a nézők jelentős részének minden új lesz. Videós előzetes még nincs, csak egy képet kaptunk eddig nyálcsorgatónak (már akinek, ugye, mert én nem vagyok kifejezetten nagy Tolkien-fan&hellip;).</p>
</li>
<li>
<p>Jövő tavasszal <a href="https://www.animenewsnetwork.com/news/2021-08-05/ascendance-of-a-bookworm-anime-season-3-unveils-more-staff-visual-spring-2022-debut/.175931">visszatér</a> az <strong>Ascendance of a Bookworm</strong> / <em>Honzuki no Gekokujou</em> anime a 3. évaddal. Az aranyos, de sokszor elég drámai, különös isekai történet bár kezdetben eléggé elnagyolta az eredeti forrást, a 2. évadra magára talált és elég népszerű lett, a regényeit is elkezdték kiadni (angolul).</p>
</li>
<li>
<p>Egy <strong>Warhammer Fantasy 4e</strong> online <a href="https://pacomiscelaneousstuff.blogspot.com/2018/08/wfrp-4th-edition-random-character.html">karakter generátor</a>, ami pdf-et is képes készíteni az eredményből.</p>
</li>
<li>
<p>Két héttel az augusztus 23-i bemutató előtt újabb, látványosabb, és a történetet jobban bemutató <a href="https://www.youtube.com/watch?v=J365hQpaWRw">előzetes érkezett</a> a <strong>The Witcher: Nightmare of the Wolf</strong> c. Netflix anime filmhez.</p>
</li>
<li>
<p>A <a href="https://www.reddit.com/r/PeteRPG/comments/owht40/kocka7_210802/">múlt heti</a> hírekben említett <strong>ICON</strong> szerepjátékhoz <a href="https://massif-press.itch.io/icon/devlog/281618/icon-playtest-12-released">kijött az 1.2 frissítés</a>, ami több helyen is átdolgozza, újraírja a korábbi verziót, valamint az eddig külön megjelent extra &ldquo;kasztokat&rdquo; is beolvasztotta a közös dokumentumba.</p>
</li>
</ul>
<h2 id="210816">210816</h2>
<ul>
<li>
<p>A Netflix készülő, és várhatóan jövőre érkező <em>The Addams Family</em> tévésorozata, a <strong>Wednesday</strong> a <a href="https://www.hollywoodreporter.com/tv/tv-news/catherine-zeta-jones-set-as-morticia-in-tim-burtons-addams-family-series-for-netflix-1234995028/">hírek szerint</a> vendégszereplőként leszerződtette Catherina Zeta-Jones-t, aki Morticiát fogja majd alakítani. A Tim Burton rendezésében és producerkedése mellett még előkészítés alatt álló nyolcrészes <a href="https://www.imdb.com/title/tt13443470">sorozat</a> már megszerezte Luis Guzmánt Gomez szerepére, a címszereplő, időközben fiatal tinédzserré vált Wednesday-t pedig Jenna Ortega fogja alakítani majd.</p>
</li>
<li>
<p>Elindult a pár hete már beharangozott <strong>Delta Green</strong> 25. évfordulós ünnepi kiadás <a href="https://www.kickstarter.com/projects/arcdream/delta-green-the-conspiracy">Kickstarter kampánya</a>, és már bőven túlteljesítette a kitűzött célt is. A kiadvány az eredeti világot kombinálja a felújított kiadás rendszerével és felfrissített, színes illusztrációkkal.</p>
</li>
<li>
<p>Az első <a href="https://www.reddit.com/r/PeteRPG/comments/owht40/kocka7_210802/">nagy bemutatóban</a> felfedett <strong>Guild Wars 2: End of Dragons</strong> elit specializáció, a duplatőrös <a href="https://www.youtube.com/watch?v=0OQYVaEGUxg">virtuoso</a> (mesmer) mellé felsorakozott a <a href="https://www.kickstarter.com/projects/arcdream/delta-green-the-conspiracy">harbinger</a> (necromancer), ami egy pisztoly-alapú alkimista-mérgező kaszt, valamint a kétkardos, láthatóan a gyorsaságra építő <a href="https://www.youtube.com/watch?v=1QYuFqflKRM">willbender</a> (guardian). Ne feledjétek, hogy a keddi (08.17. valamikor du. 5-7 között) patch után szombatig tart majd az első <em>End of Dragons</em> béta, melynek során ki lehet majd próbálni ezt a három foglalkozást és a teknőst (és utána minden hétvégén újabb béta lesz a következő 3-3-mal).</p>
</li>
<li>
<p>Közben <a href="https://www.youtube.com/watch?v=TsRZKpWgE_A">jött</a> egy részletesebb játékmenet bemutató is a fentiekről: <em>harbinger</em> bevezető 7:39-től, játékmenet 8:35-től, <em>virtuoso</em> bemuttaó 31:11-től, játékmenet 32:52-től, és <em>willbender</em> intró 50:57-től és játékmenet 52:22-től.</p>
</li>
<li>
<p>Jövőre <a href="https://www.animenewsnetwork.com/news/2021-08-12/blue-lock-soccer-manga-gets-tv-anime-by-8-bit-in-2022">animét kap</a> a nagy sikerű <strong>Blue Lock</strong> manga. A történet a 2018-as, Japán számára katasztrofálisan végződő foci vb után kezdődik, amikor nyilvánvalóvá válik, hogy a csapatból hiányzik egy tökéletes befejező csatár, aki jól érzi a kaput. Egy forradalmi javaslat után gyorsan megalakul a <em>Blue Lock</em> akadémia, ahová összeszedik az ország 300 legjobb fiatalkorú játékosát, hogy egy újszerű, spártaian kegyetlen módszertannal kineveljék belőlük azt az egy ideális jelöltet, aki majd megoldja a válogatott gondjait&hellip; A manga roppant dinamikus, a megrajzolása látványos, és kitűnően ötvözi a rivalizáló focis történetet a shounen harcokra jellemző már-már szuperképességeket felvonultató szilaj összecsapásokkal, remélem, az anime is képes lesz ezt megőrizni, az <a href="https://www.youtube.com/watch?v=w4V_e3iRxds">előzetes</a> mindenesetre elég bíztató.</p>
</li>
<li>
<p>Filmes gyorsértékelés, mert nem ér külön cikket: <strong>The Suicide Squad (2021)</strong> - 5/10. Az elsőért sem voltam oda, de az sem volt rosszabb, se jobb ennél. Az előzetesek lelőtték a legtöbb poént, és a filmben valahogy nem is működtek, rosszul voltak időzítve, vagy nem tudom. A zenei választást kifejezetten rossznak tartottam, a harcjelenetekhez pláne nem passzolt egyik sem, valahogy furán disszonáns volt a látvány és a hang. A legjobb karakter talán Peacemaker (John Cena) volt, ő saját sorozatot is kap jövőre (ennek ellenére kihagyom), a többiek elég közepesek, vagy annál is rosszabbak voltak. Gunn most visszatért a Disney-hez, hogy megcsinálja a <em>Guardians of the Galaxy 3</em>-mat, elkezdtem félni&hellip;</p>
</li>
<li>
<p><a href="https://ennie-awards.com/2021-nominees/">Bejelentették</a> a 2021-es év <strong>Ennie Award</strong> jelöltjeinek listáját minden kategóriában. Mivel a járványhelyzet fellendülést hozott a szerepjátékokban is, a lista elég széles körből válogat. Kiemelkedő a <em>Heart: The City Beneath</em> nyolc, a <em>Sentinel Comics</em> hét, és a <em>Cortex Prime</em> hat jelölése, de a különféle kiadványaikon át például a <em>Free League</em> is összeszedett hetet.</p>
</li>
<li>
<p>Élőszereplős hollywoodi <a href="https://www.animenewsnetwork.com/news/2021-08-13/shinsuke-sato-to-direct-hollywood-live-action-film-adaptation-of-my-hero-academia">filmet kap</a> az Amerikában is roppant népszerű, már 31 kötetet, valamint 5 anime évadot és három anime filmet megért <strong>My Hero Academia</strong> manga/anime, a rendezéssel pedig a hasonló projektekben már bizonyított Sinszuke Szatót bízták meg.</p>
</li>
</ul>
<h2 id="210823">210823</h2>
<ul>
<li>
<p>A korábban már beharangozott <strong>Star Wars: Visions</strong> sorozathoz kijött az első igazi <a href="https://www.youtube.com/watch?v=lle0NNmvIyU">előzetes</a>. Kilenc különálló részben hét legendás anime stúdió prezentálja majd a maga Star Wars élményét, és azt kell mondjam, határozottan izgalmasnak és érdekesnek néz ki, borsózik a hátam. :) Kezdés szeptember 22-én a Disney+-on.</p>
</li>
<li>
<p>A koroavírus szövődményeiben <a href="https://www.animenewsnetwork.com/news/2021-08-19/actor-sonny-chiba-passes-away-due-to-pneumonia-caused-by-covid-19">elhunyt</a> a legendás japán színész, <strong>Sonny Chiba</strong>. 82 éves volt.</p>
</li>
<li>
<p><a href="https://vote.ennie-awards.com/vote/2021/">Elindult</a> a szavazás a 2021-es év <strong>ENnie Awards</strong> jelöltjeire. A nyerteseket szeptember 17-én jelentik majd be.</p>
</li>
<li>
<p>A fantasy szerepjáték világok egyik nagy öregje hosszú hallgatás után hamarosan új köntösben tér vissza a porondra: valamikor ősszel <a href="https://www.everythingepic.us/talislanta5e">indul</a> a <strong>Talislanta</strong> Kickstarter, ami az először 1986-ban egy egyedi rendszerrel megjelent (és azóta még négy különböző inkarnációt megélt) játékot ezúttal D&amp;D 5E rendszerre frissíti. Négy kötet várható csupa jósággal, sok-sok színes illusztrációval, 12 részes kampánnyal, meg ilyesmikkel.</p>
</li>
<li>
<p>25 év elteltével ismét <a href="https://www.youtube.com/watch?v=vi-bdUd9J3E">ringbe dobja</a> a <em>Bethesda</em> és az <em>id</em> az eredeti <strong>Quake</strong> egy felújított, kibővített verzióját, amihez hamarosan next-gen grafikai update is érkezik. A <em>QuakeCon</em> <a href="https://www.youtube.com/watch?v=It6Y3DsDuH8">videóban</a> további infók és visszaemlékezés a játék történetére, kihatására az utódokra. Természetesen a mostani zászlóshajó, a <strong>Doom: Eternal</strong> sincs még elfelejtve, <a href="https://www.youtube.com/watch?v=bzSfd2VyVNY">folytatódik</a> a <em>The Ancient Gods</em> DLC története a második résszel, és a készítők, producerek is <a href="https://www.youtube.com/watch?v=NMNoswTNEPU">beszélgetnek</a> arról, mi várható még a jövőben.</p>
</li>
<li>
<p>Szintén a QuakeCon keretein belül <a href="https://www.youtube.com/watch?v=EeGZQS4ebxE">mutatkozott be</a> az <em>Elder Scrolls Online</em> MMORPG <em>Gates of Oblivion</em> kampányának új része, a <strong>Waking Flame</strong>. Rég abbahagytam már az ESO-t, de úgy látom, még mindig elég népszerű.</p>
</li>
<li>
<p>És egy <a href="https://www.youtube.com/watch?v=WU9CcCscgRM">visszaemlékezés</a>: 10 éves az open world szerepjátékokat megreformáló <strong>The Elder Scrolls V: Skyrim</strong>, ennek ünnepére a készítőkkel nézhetjük újra a játék ikonikus nyitó jeleneteit, miközben kommetálják az eseményeket, felidéznek történeteket, emlékeket a fejlesztés idejéből.</p>
</li>
</ul>
<h2 id="210830">210830</h2>
<ul>
<li>
<p><a href="https://www.animenewsnetwork.com/news/2021-08-23/netflix-live-action-cowboy-bebop-show-unveils-cast-photos-november-19-premiere">Így fognak kinézni</a> a Netflix november 19-én érkező <strong>Cowboy Bebop</strong> sorozatának főszereplői.</p>
</li>
<li>
<p>Folytatódnak a <strong>Guild Wars 2: End of Dragons</strong> bemutató előzetesek is: elsőként az új kishajó és a <a href="https://www.youtube.com/watch?v=LjRDMN38LrM">pecázás</a> mutatkozik be. Elvileg holnap estétől kezdődik az évenként szokásos <em>Festival of the Four Winds</em> is (ideje feltankolni watchwork sprocket-ekből&hellip;).</p>
</li>
<li>
<p>Új, felfrissített kiadást kap a TinyD6-alapú <strong>Mecha &amp; Monsters: Evolved</strong>, amelynek Kickstartere <a href="https://www.kickstarter.com/projects/gallantknightgames/mecha-and-monsters-evolved-a-tinyd6-rpg">itt indul</a> majd hamarosan. (A TinyD6 egy egyszerű, 1-3 kockával operáló mini-rendszer, amiről reményeim szerint hamarosan bőséges ismertetőt olvashattok majd az <a href="https://lfg.hu">LFG.HU</a>-n.)</p>
</li>
<li>
<p>Lezajlott az idei <em>GamesCon</em> is, pár érdekesség:</p>
<ul>
<li>Októberben <a href="https://www.youtube.com/watch?v=4c4gM37wQO0">érkezik</a> a <strong>Wasteland 3</strong> második (és egyben utolsó) kiegészítője is <em>Cult of the Holy Detonation</em> címmel.</li>
<li>A <strong>Destiny 2</strong> <a href="https://www.youtube.com/watch?v=70z9PxaOrqA">következő</a> kiegészítője a <em>The Witch Queen</em> címet kapta, amelyben - úgy tűnik - a guardian-ok hozzájuk mérhető képességekkel bíró, a fényt manipuláló ellenfelekkel néznek majd szembe. Van hozzá <a href="https://www.youtube.com/watch?v=f93KXuyE0B0">játékmenet trailer</a> és egy <a href="https://www.youtube.com/watch?v=voDfzfzcETU">showcase event livestream</a> is, megjelenés jövő februárban. Addig is felvezetésként itt a következő szezon, a <a href="https://www.youtube.com/watch?v=eDLEPmIBNYY">Season of the Lost</a>.</li>
<li>Megtörtént a <strong>Spellforce 3</strong> hivatalos <a href="https://www.youtube.com/watch?v=FQlySR3NTn8">bejelentése</a> is, játékmenetet egyelőre nem mutattak.</li>
<li>Fura, <em>X-Com</em>-szerű taktikai szuperhősös akciójáték érkezik <strong>Marvel&rsquo;s Midnight Suns</strong> címmel a Firaxistól. Egyelőre csak <a href="https://www.youtube.com/watch?v=fnZ_uFvCehQ">trailer</a> van, a játékmenet bemutatóra még várnunk kell.</li>
<li>Az eseményen jelentették be a mindenki által várva várt <strong>Matrix 4</strong> alcímét is, ami - a második és harmadik rész cmíadását követve, valamint a pletykákra ráerősítve - <strong>Resurrections</strong> lett. Egyelőre semmilyen publikus mozgóképi anyag nincs még a filmről, de azt már tudni lehet, hogy nem igazán folytatásról, hanem egy &ldquo;blue pill&rdquo; alternatív idővonalról lesz szó, és hogy Laurence Fishburne nem tér vissza (de természetesen a <em>John Wick 4</em>-ben ott lesz).</li>
<li>Szeptember 9. és 12. között lesz kipróbálható az open beta keretein belül az Amazon nagyra törő, hatalmas költségvetésű MMORPG-je, a <strong>New World</strong>. A zárt bétára bejutott néhány ismerősöm, és elég jókat mondtak róla, de mivel linuxon nem működik (szokásos EAC baromság), így kihagyom.</li>
<li><a href="https://www.youtube.com/watch?v=AkL9ziV5jT8">Bemutatkozott</a> a <strong>Far Cry 6</strong> is egy sztori trailerrel, melyben megismerhetjük a Giancarlo Esposito alakította vezér módszereit és az általa vezetett banánköztársaság mozgalmas hétköznapjait. Mint azt többen is szóvá tették, a grafika és főleg az arc animációk nagyon elmaradottak&hellip;</li>
</ul>
</li>
<li>
<p>Egyik kedvenc indie kiadóm, a <em>Devolver Digital</em> most az ausztráloktól halászott el egy újabb várható sikerjátékot: a <a href="https://www.youtube.com/watch?v=6uM7CQGZ6rE">Cult of the Lamb</a> cuki főszereplője egy bárányka, aki isteni hatalom birtokába jut, és kultuszt épít ki maga köré. Egyrészt segítenünk kell az egyre növekvő kolóniánkat a terjeszkedésben (bázisépítős stratégia), másrészt személyesen vadásszuk le a híveinket fenyegető szörnyeket és a hamis prófétákat (roguelike akció)&hellip; Megjelenés valamikor jövőre.</p>
</li>
<li>
<p>Két <em>Kingsman</em> film után karácsonykor <a href="https://www.youtube.com/watch?v=s2yvVDF-Pyc">kerül a mozikba</a> a harmadik, vagyis inkább történetileg a nulladik epizód, a <strong>The King&rsquo;s Man</strong>, ami a titokzatos szervezet eredetét meséli el. Nem tűnik túl érdekesnek&hellip;</p>
</li>
<li>
<p>Lehet készíteni a pénztárcákat: második (és egyben utolsó) offszet nyomást kap hamarosan az elég sikeres <strong>Stars Without Number</strong> <em>Revised Edition</em> szerepjáték alapkönyv. Az EU-s teljes ár várhatóan 110 dollár lesz, szállítás valamikor jövő év elején. <a href="https://www.reddit.com/r/SWN/comments/pch8s5/stars_without_number_offset_print_ks_preview_page/">Részletek itt</a>, Kickstarter hamarosan. Mivel Crawfordban teljesen meg lehet bízni, erősen fontolgatom, hogy beszállok majd én is, egy ilyen kiadvány megismételhetetlen.</p>
</li>
<li>
<p>Hat év után <a href="https://www.animenewsnetwork.com/news/2021-08-28/mamoru-the-shadow-protector-manga-resumes-after-6-years">folytatódik</a> a <em>Kage kara Mamoru</em> mangája. Ritka dolog az ilyesmi, talán újabb anime projekt van mögötte?&hellip; Nem lenne rossz, mert a sok évvel ezelőtti első (és egyetlen) évad elég szórakoztató volt, akkoriban Yuna <a href="https://www.youtube.com/watch?v=5JOFpCfp6xE">Banana Song</a>-ja elég nagyot ment a még csak formálódó meme-kultúrában.</p>
</li>
</ul>
<h2 id="210906">210906</h2>
<ul>
<li>
<p>A november 19-én érkező <strong>Cowboy Bebop</strong> feldolgozásra a <em>Netflix</em> erős támogatással <a href="https://www.animenewsnetwork.com/news/2021-08-31/live-action-cowboy-bebop-series-gets-comic-series-prequel-novel/">készül</a>: jön egy előzményregény a sorozat írójától (a sorozattal egyidőben jelenik majd meg), majd decemberben egy négyrészes képregény is érkezik egy teljesen új történettel Spike fiatal korából. A főszereplőt alakító John Cho nemrég <a href="https://www.vulture.com/2021/08/john-cho-cowboy-bebop.html">interjút adott</a> a <em>Vulture</em>-nek a szerepéről és bevallotta, hogy természetesen aggasztja a rajongók elvárása a feldolgozás iránt, és hogy óhatatlanul is fel fogják hozni, hogy 49 évesen egy 25 éves, dinamikus mozgású fiatalembert kellett eljátszania, de bízott magában és a stábban, és szerinte jól sikerült minden.</p>
</li>
<li>
<p>A filmipar megint a szerepjátékok felé fordul inspirációul? Valamikor jön majd egy új <em>D&amp;D</em> film, lehet olvasni pletykákat egy <em>Exalted</em> animációs sorozatról, és most maga a készítő, John Harper <a href="https://twitter.com/john_harper/status/1432791792684920832">jelentette be</a>, hogy tévésorozat fejlesztése folyik a <strong>Blades in the Dark</strong> alapján az angol gyökerű <em>Warp Films</em>-nél.</p>
</li>
<li>
<p>Amikor már minden felhasználtunk a közeli Földön és a távoli űrben a katasztrófafilmekhez, itt az ideje, hogy egy régi kedves ismerősünkhöz nyúljunk: mivel jövőre sem lesz új holdraszállás, ezért a Hold <a href="https://www.youtube.com/watch?v=QRbsmbr4HFM">fog eljönni hozzánk</a> februárban Roland Emmerich mester <strong>Moonfall</strong> c. pusztító filmjében&hellip;</p>
</li>
<li>
<p><a href="https://www.youtube.com/watch?v=3Fus4Xb_TLg">Előzetest</a> kapott a Robert Jordan fantasy regényeiből készült <strong>The Wheel of Time</strong> tévésorozat is, ami november közepén érkezik majd az <em>Amazon Prime</em>-ra. (Talán az első könyvet megpróbáltam elolvasni, de nem igazán tetszett, a sorozattól - a bemutató alapján - sem várok sokat, ezt szerintem kihagyom.)</p>
</li>
<li>
<p>Korábban már hírt adtam róla, most itt a bejelentés is: <a href="https://renegadegamestudios.com/blog/announcing-the-transformers-roleplaying-game/">előrendelhetővé vált</a> a <strong>Transformers</strong> szerepjáték.</p>
</li>
<li>
<p>A múlt heti GamesCon-on bejelentett <strong>Marvel&rsquo;s Midnight Suns</strong> végre <a href="https://www.youtube.com/watch?v=VRieHP1b7Gs">játékmenet videót</a> kapott - és szerintem nem túl meggyőző. Semmi bajom a kártyás taktikai játékokkal (pl. egy menet <em>Neoverse</em>, vagy <em>Slay the Spire</em> bármikor jöhet), de az összeházasítás az X-Com játékmenetével nem tűnik valami jónak. A kommentek sem túl pozitívak egyelőre.</p>
</li>
<li>
<p><a href="https://www.youtube.com/watch?v=BCFF3zJPEec">Öt éves</a> játék, ami a megjelenésekor kapott hideget-meleget, de a készítők nem adták fel és azóta 16 (most már 17) ingyenes kiegészítő jelent meg hozzá, minden alkalommal új és új elemekkel bővítve a játékot, ami ma már milliók imádnak, mi az? Hát persze, hogy a <strong>No Man&rsquo;s Sky</strong>! Az új <a href="https://www.youtube.com/watch?v=udDXRQMPyKQ">Frontiers</a> névre hallgató, sorrendben 17. csomagban megjelennek a települések és azok nevesített lakói (akár vezetői és építői is lehetünk egy-egy ilyen helynek, és meg is kell védenünk majd a támadóktól), megújul és sok-sok elemmel bővül a bázisépítés, és rengeteg más új apróság <a href="https://www.nomanssky.com/frontiers-update/">érkezik</a>.</p>
</li>
<li>
<p>Hogy az ilyeneket sose én találom ki időben&hellip; A <em>Jujutsu Kaisen</em> animéhez illeszkedően <a href="https://www.animenewsnetwork.com/interest/2021-09-03/jujutsu-kaisen-cursed-finger-is-now-a-chocolate-snack/">jelent meg</a> egy csokis öntőforma, amivel Sakuna átkozott ujjait lehet reprodukálni nasi formájában.</p>
</li>
<li>
<p><a href="https://www.imdb.com/name/nm0864138/">Phil Tippett</a>, az Oscar, BAFTA és Emmy-győztes speciális effektus és animátor hollywoodi legenda hosszú évek után végre elkészült első saját, mára már szinte teljesen kiveszett stop-motion technikát használó bábfilmjével: az erősen horrorisztikus és szürreális kinézetű <a href="https://www.youtube.com/watch?v=ZGdrlVShkmg">Mad God</a> egyelőre fesztiválokon indul csak, de később megvásárolható lesz majd lemezen is (és gondolom, online is lesz majd valahol).</p>
</li>
<li>
<p>Valaki <a href="https://www.animenewsnetwork.com/news/2021-09-06/actor-director-beat-takeshi-attacked-while-in-car-man-arrested">megtámadta</a> a <em>Takeshi Kitanó</em>t szállító autót a tokiói TBS székház előtt egy csákánnyal&hellip; A rendőrség letartóztatta az illetőt, személyi sérülés nem történt, a támadás oka ismeretlen.</p>
</li>
<li>
<p>Gyorsértékelések:</p>
<ul>
<li><strong>Josee to Tora to Sakana-tachi</strong> <a href="https://anidb.net/anime/15287">AniDB</a>: Tsuneo egyetemen tanul és mellette keményen dolgozik több mellékállásban is, hogy megvalósíthassa álmát és eljusson Mexikóba, és tengerbiológusként halakat tanulmányozzon. Josee egy zárkózott, születésétől fogva tolószékbe kényszerült lány, aki a nagymamájával él, és a világ számára egy elég veszedelmes hely. Véletlen találkozásuk mindkettejük életét gyökeresen megváltoztatja, és olyan dolgokat tapasztalnak meg, amelyeket azelőtt még sosem&hellip; Romantikus dráma, itt-ott kis humorral. Egész jó volt, végig lekötött, pedig anime filmtől szokatlanul hosszú (1:30+, és a levezetés alatt, meg a végén is vannak plusz jelenetek). Hátránya talán, hogy elég kiszámítható, és nagyon japán, nem lennék meglepve, ha rövid időn belül lenne tévés feldolgozás is belőle, mert nagyon oda kívánkozik (hacsak nincs már). Az animációt a bones csinálta, elég jó és részletes, bár nálam a kép széle felé enyhe, fura színeltolódás volt észrevehető többször is (nem tudom, ez a kódolás hibája, vagy az eredeti nyersanyag ilyen, friss mpv-vel néztem). 7/10</li>
<li><strong>Michael-Scott Earle: Dragon Slayer 1</strong> <a href="https://www.goodreads.com/book/show/38485782-dragon-slayer">GoodReads</a>: Ethan DePaolo, a chichagói újonc tűzoltó az első éles bevetésén heroikusan megmenti társai életét, ő maga viszont a lángok övezte biztos halálba merül - vagy mégsem? Egy különös ajtó nyílik meg előtte, ami menekülést kínál egy másik világba, ahol egy isten kifejezetten az ő segítségét kéri: a sárkányok uralják ezt a helyet, és az emberiség maradéka egy szigetre, egy zsebkendőnyi területre szorult vissza, ahol a végső pusztulás, vagy rabszolgasors és lassú kihalás fenyegeti őket. Ethan az utolsó reményük, és mágikus tetoválásai és egy ékkőbe zárt lélek, no meg a megbízható tűzoltófejszéje segítségével útnak indul, hogy levadássza mindet. Az első sárkány legyőzése után azonban valami furcsa történik: a roppant szörnyeteg egy szépséges fiatal lánnyá változik, aki hűséget fogad neki?&hellip; Szokványos harem fantasy, de jóval gyengébb, mint más Earle könyvek. Azt gyanítom, ez a sorozat egyike azoknak, ahol ő legfeljebb csak a szinopszist alkotta meg, a többit a bérírók hadára bízta, mert nagyon vékony az egész, a karakterek kidolgozatlanok és sekélyesek, és a történet is meglepetések nélküli egybites kliséhalmaz, amit szóvirágok hadával próbáltak elfedni. 2/5, nem ajánlott.</li>
</ul>
</li>
<li>
<p>Közérdekű: A jövő heti <em>Kocka7</em> lehet, hogy kimarad (esetleg pár napot csúszik) egy intenzívebb munka időszak miatt, ami az egész hétvégémet is fel fogja emészteni majd.</p>
</li>
</ul>
<h2 id="210913">210913</h2>
<ul>
<li>
<p>Karácsonykor érkezik a Netflix hihetetlen sztárparádét felvonultató sci-fi&hellip; vígjátéka? Az első kedvcsinálóból még nehéz eldönteni. A <a href="https://www.youtube.com/watch?v=SL9aJcqrtnw">Don&rsquo;t Look Up</a> főszereplője két csillagász, akik felfedeznek egy, a Föld felé tartó aszteroidát, és egy hatalmas médiaturnéra küldik őket, hogy figyelmeztessék az emberiséget.</p>
</li>
<li>
<p>És befutott egy másik aszteroidás sci-fi dráma(?) előzetese is: a <a href="https://www.youtube.com/watch?v=H9Cpdh0eKuc">Warning</a> jóval szerényebb névsorral próbál majd ringbe szállni október végén.</p>
</li>
<li>
<p>Íme a mindenki által várt, karácsonykor érkező <a href="https://www.youtube.com/watch?v=9ix7TUGVYIo">Matrix 4</a> első trailere is. Ahogy sejthető volt, egy újabb iteráció zajlik, és Mr. Anderson/Neo most is hasonló dolgokon fog keresztülmenni, mint az első részben. Ugyanakkor nem tűnik ismétlésnek, vagy feldolgozásnak, még ha elég sok jelenettel rá is játszanak az eredetire. (<a href="https://www.youtube.com/watch?v=x3B9gq0LFoQ">Ez itt</a> pedig egy érdekes teória az IGN-en a trailer alapján.)</p>
</li>
<li>
<p>A <em>Sony</em> távol maradt az <em>E3</em>-ról és a <em>GamesCom</em>-ról is, de most bepótolta a saját rendezvényével, ahol persze inkább a PS5 újdonságokra és bejelentésekre fókuszáltak, de azért több dolog jön majd PC-re is. Fontosabb említésre méltó hírek: valamikor jön a <strong>Star Wars: Knights of the Old Republic</strong> remake, amiről egyelőre csak egy rövidke <a href="https://www.youtube.com/watch?v=aw9RaACjZmM">bejelentős videót</a> mutattak Revan-nal (egy fejlesztő <a href="https://www.youtube.com/watch?v=AjrviKWU14M">elmondása szerint</a> a fő történet megmarad, de kikerekítik és lesznek egyéb pluszok is); a jövőre érkező <em>Bethesda</em>-féle ázsiai természetfeletti horroros <strong>Ghostwire: Tokyo</strong> kapott egy érdekes és hangulatos <a href="https://www.youtube.com/watch?v=lMcs6gYfBQc">sztori trailert</a>; <a href="https://www.youtube.com/watch?v=AlEEYVxOs6E">ilyen lesz</a> a <strong>Forspoken</strong>, a Square Enix új fantasy varázslós-parkour akció-kalandjátéka; <a href="https://www.youtube.com/watch?v=jpyVA_WLVKs">feldolgozást kap</a> a misztikus-nyomozós <strong>Alan Wake</strong> is; <a href="https://www.youtube.com/watch?v=MzpQKkNJT9c">lesz majd</a> egy <strong>Guardians of the Galaxy</strong> akció-kalandjáték a képregényes karakterekkel (ezért néznek ki kicsit máshogy), de <a href="https://www.youtube.com/watch?v=AF_f8kl8lJQ">jön egy</a> új <strong>Wolverine</strong> játék is; és végül az új <strong>God of War</strong> rész, a <em>Ragnarök</em> is <a href="https://www.youtube.com/watch?v=TXukPnO9IdY">bemutatkozott</a>. A teljes, 4 és fél órás műsort <a href="https://www.youtube.com/watch?v=T5VtfD2i3rc">itt</a> lehet visszanézni, csak a trailereket egybe fűzve pedig pl. <a href="https://www.youtube.com/watch?v=inWYGvzyr8c">itt</a>.</p>
</li>
<li>
<p>Nicolas Cage újabb furcsa és bizarr <a href="https://www.youtube.com/watch?v=RDBIKpbOY9M">filmje</a>, a <strong>Prisoners of the Ghostland</strong> egy igen különös alter-apokaliptikus (van ilyen kifejezés?) világot mutat be steampunk pisztolyhősökkel és klasszikus szamurájokkal megfűszerezve, ahol a börtönből kihozott hősünknek 5 napja van, hogy megtalálja egy helyi hatalmasság unokahúgát, vagy különben&hellip;</p>
</li>
</ul>
<h2 id="210920">210920</h2>
<ul>
<li>
<p><a href="https://www.youtube.com/watch?v=eAIEDm4sUxA">Ilyen lett</a> a <strong>Diablo II: Resurrected</strong> intrója (ami gyakorlatilag az eredeti újraalkotása sokkal modernebb köntösben). Érdekes viszont Carbot új <a href="https://www.youtube.com/watch?v=Mt_SmAOC6Sg">D2 videója</a> is&hellip; :)</p>
</li>
<li>
<p>Bár a film második része még várat magára, a Netflix közben különösebb hírverés nélkül készített egy, a <strong>Bright</strong> világának múltjában játszódó animét <a href="https://www.youtube.com/watch?v=d7AtBDKhDwU">Samurai Soul</a> címmel, ami októberben érkezik majd a streaming platformra. A Meiji-érában zajló történet az előzetes alapján kapcsolatban állhat a filmmel, mert egy fiatal elf lányról és egy nagy hatalmú varázspálcáról szól, és persze az őket védelmező humán szamuráj mellett egy ork is fontos szerepet kap. Viszont az animáció nem tűnik túl meggyőzőnek&hellip;</p>
</li>
<li>
<p>Folytatódik a <strong>Guild Wars 2: End of Dragons</strong> új elit specializációk bemutatója: elsőként a greatsword használó <a href="https://www.youtube.com/watch?v=5DdvsHDbCJg">vindicator</a> (revenant) mutatkozik be (bár a kétkardos power renegade is népszerű, nem jön rosszul egy újabb power foglalkozás szegény alulreprezentált revenantoknak), utána a <a href="https://www.youtube.com/watch?v=nKC6PLyqTdc">bladesworn</a> (warrior) következik (érdekes koncepció ez a gunsaber, ami egyfajta kard-pisztoly keverék lesz); a harmadik pedig a <a href="https://www.youtube.com/watch?v=Nu1lYnbQmZM">catalyst</a> (elementalist), aki a méltánytalanul elhanyagolt hammert forgatja. A következő béta event keddtől szombatig (szept. 21-25.) <a href="https://www.guildwars2.com/en/news/the-second-elite-specialization-beta-event-begins-next-week/">tart majd</a>, ahol ki lehet próbálni ezeket a speckókat a korábbi szabályok szerint.</p>
<ul>
<li>A <a href="http://en.gw2skills.net/">GW2Skills</a> karakter buildere már tartalmazza az előző három specializációt (a béta állapot szerint), így valószínűleg ezek is hamar be fognak majd kerülni.</li>
</ul>
</li>
<li>
<p>A <em>Dragonlance</em> megalkotói hamarosan új D&amp;D világgal fognak <a href="https://www.enworld.org/threads/tracy-laura-hickman-announce-skyraiders-of-abarax.682582/">jelentkezni</a> a Kickstarteren <strong>Skyraiders of Abarax</strong> címmel, természetesen 5E-hez.</p>
</li>
<li>
<p>Tovább folyik a legnagyobb elektronikus szerepjáték bolt, a DriveThruRPG külsejének újratervezése, és az előnézet nemrég egy frissebb változatot kapott, amit <a href="https://preview.drivethrurpg.com/en/">ezen a címen</a> lehet megtekinteni. Elég hosszú ideje húzódik már ez a redesign, kérdéses, mikor lesz vége&hellip;</p>
</li>
<li>
<p>81 éves korában elhunyt <em>Sir Clive Sinclair</em>, az otthoni számítógépek hőskorának egyik úttörője, a Sinclair ZX-80, ZX-81 és Spectrum számítógépek megalkotója. Gyerekkoromban más osztálytársamtól eltérően nekem nem C16-om, vagy C64-em volt, hanem (kezdetben) egy ZX-81-esem, ami a szabolcsi vidéken igazi ritkaságnak számított, és még egy bővítőm is volt hozzá, ami az alap 1 kilobájtos (!) memóriáját hihetetlen méretű 16 kilobájtra növelte. A szüleim fekete-fehér tévéjét használhattam néha programozásra, és az akkoriban népszerű hobbiújságokból kézzel gépeltem be a kiprintelt programokat&hellip; Nem mondom, hogy visszasírom azokat az időket, de így visszaemlékezve volt egy megkapó bája ezeknek a kezdeti lépéseknek, a mai fiatalok nem igazán érzezhetik azt az éhséget és sikerélményt, ami egy-egy nyomdahiba után kijavított és működő kód tudott okozni. Köszönöm, Mr Sinclair, hogy lehetővé tette nekem is, hogy elvarázsoljon és beszippantson ez a ma már csillió dolláros üzletággá vált kultúra, ami azért mindmáig megőrizte a felfedezésekre és újdonságokra való rácsodálkozás érzését az indie és retro-pixel játékok képében.</p>
</li>
<li>
<p><a href="https://ennie-awards.com/2021-nominees-and-winners/">Íme</a> a 2021-es <strong>ENnie Award</strong> győztesei és helyezettjei. A <em>Heart</em> és a <em>Vaesen</em> tarolt, de az <em>Alice is Missing</em> is fontos díjakat vitt el.</p>
</li>
<li>
<p><a href="https://www.youtube.com/watch?v=OUwVHX3242M">Befutott</a> a <em>Halloween</em>-eposz ki-tudja-már-hányadik darabja is <strong>Halloween Kills</strong> címmel, amiben Michael Myers továbbra is azt csinálja, amihez ért, és az ősz nagymama Jamie Lee Curtis a családjával karöltve próbálja megállítani.</p>
</li>
<li>
<p>Gyorsértékelések:</p>
<ul>
<li><strong>Mairimashita! Iruma-kun 2x21 END</strong>: Jó volt, végig tetszett, és külön jó volt az utolsó rész a sejtetéssel, hogy vajon ő lesz-e az új Demon Lord, vagy sem (szerintem nem, lesz valami csavar a dologban). Nem meglepő módon a harmadik évadot az utolsó résszel együtt <a href="https://www.animenewsnetwork.com/news/2021-09-11/welcome-to-demon-school-iruma-kun-tv-anime-gets-3rd-season">jelentették be</a>, felőlem jöhet még bármennyi. Remélem, lesz még Bad Iruma, bár az előzetes képen az Archer Iruma pózol (hm, Bad+Archer Iruma, maybe?). Több Kiriwo-t viszont nem kérek, köszönöm&hellip; 7/10 (Ezzel a &lsquo;21-es tavaszi szezon is lezárult, az összegzéseket is <a href="https://www.reddit.com/r/PeteRPG/comments/mhzbxg/anime_2021_tavasz/">visszaírtam</a>.)</li>
<li><strong>Iratus - Lord of the Dead:</strong> (<a href="https://store.steampowered.com/app/807120/Iratus_Lord_of_the_Dead/">Steam</a>) Remek szórakozás, ha kedveled a <em>Darker Dungeons</em> és <em>Warsaw</em> játékok stílusát. A helyzet itt fordított: egy gonosz nekromanta támad fel hamvaiból és elérkezett az idő, hogy bosszút álljon a gyilkosain és meghódítsa a világot. Mivel a lényeink mind élőholtak, vagy gonosz szörnyek, a stresszel nem kell foglalkoznunk (az ellenfeleknél persze eléggé számít), de ez inkább csak az elején teszi könnyebbé a dolgunkat, később, a magasabb nehézségi szinteken eléggé meg fogunk izzadni, míg a játék mind az 5 térképén átverekedjük magunkat. A DD-klónok nem túl népes sorában szerintem ez a legjobb másolat, ami sok tekintetben felülmúlja az eredetijét is, ajánlott. (A <em>Wrath of the Necromancer</em> DLC eléggé kötelező, olyan lényeket is ad már rögtön kezdetben, amik erősebbek az alapjátékban lévőknél.)</li>
</ul>
</li>
</ul>
<h2 id="210927">210927</h2>
<ul>
<li>
<p>A Blizzard mindent megpróbál, hogy elterelje a figyelmet a körülötte zajló balhékról, ettől még a <strong>Diablo II. Resurrected</strong>-hez készült legújabb <a href="https://www.youtube.com/watch?v=ZhnGEZzyTyg">live action trailer</a> Simu Liu-val a főszerepben elég jól sikerült. (És készült <a href="https://www.youtube.com/watch?v=u5AWehOMLFQ">egy másik</a> Winston Duke-kal is.)</p>
</li>
<li>
<p>Elindult az <strong>Into the Odd Remastered</strong> szerepjáték <a href="https://www.kickstarter.com/projects/bastionland/into-the-odd-remastered">Kickstarter kampánya</a>. A 2014-ben megjelent első kiadás és az <em>Electric Bastionland</em> kiegészítő elég komoly elismerést vívott ki magának az OSR közösségen kívül is az egyszerűségével és helyenként formabontó mechanikájával, és most a <em>Free League</em> karolta fel az új kiadást, szóval minőségi kiadvány várható.</p>
</li>
<li>
<p>Emellett szintén a <em>Free League</em> <a href="https://bladerunner-rpg.com/">készít szerepjátékot</a> a <strong>Blade Runner</strong> filmekből és könyvből. (Bevallom, nekem sem az első film (az újat nem láttam), sem a könyv nem jött be igazán, nem látom benne azt a nagyszerűséget, mint mások.)</p>
</li>
<li>
<p><a href="https://www.animenewsnetwork.com/news/2021-09-22/reincarnated-as-a-sword-light-novel-listed-with-tv-anime/">Animét kap</a> az egész jó <strong>Reincarnated as a Sword</strong> (Tensei Shitara Ken Deshita) LN/manga-sorozat, hollywoodi <a href="https://www.animenewsnetwork.com/news/2021-09-22/reincarnated-as-a-sword-light-novel-listed-with-tv-anime/">film készül</a> a <strong>Saint Seiya</strong> mangából (olyan híresebb színészekkel, mint Sean Bean, Famke Jenssen, vagy Marc Dacascos), és <a href="https://www.animenewsnetwork.com/news/2021-09-21/that-time-i-got-reincarnated-as-a-slime-anime-gets-movie-in-fall-2022/">anime filmet kap</a> az eddig két teljes évadot megélt és roppant népszerű <strong>That Time I Got Reincarnated as a Slime</strong> anime/LN/manga sorozat is (nem tudni még, ez átkötés lesz-e a harmadik évadra, vagy egy mellékszál).</p>
</li>
<li>
<p>Testvéreim a linuxban, imádkozzunk, hogy a fejlesztők most már kegyeskedjenek aktiválni a Proton/Wine támogatást az EAC/BattlEye-al védett játékaikban&hellip; <a href="https://dev.epicgames.com/en-US/news/epic-online-services-launches-anti-cheat-support-for-linux-mac-and-steam-deck">Valve bejelentés</a>, <a href="https://www.gamingonlinux.com/2021/09/epic-games-announce-full-easy-anti-cheat-for-linux-including-wine-a-proton">GamingOnLinux cikk</a>, <a href="https://www.youtube.com/watch?v=aZ9SKS4tAvw">TheLinuxExperiment videó</a>, és <a href="https://www.youtube.com/watch?v=JbqfL3gFduM">TechHut videó</a> a témában.</p>
</li>
<li>
<p>A korábban bejelentett új <em>Marvel RPG</em> mellett egy DC kiadvány is <a href="https://comicbook.com/gaming/news/batman-tabletop-rpg-monolith-games-kickstarter">érkezik</a> <strong>Batman: Gotham City Chronicles</strong> címmel. A szerepjátékban nem csak híres, vagy egyedileg készített szuperhősök bőrébe bújhatunk, hanem hétköznapi embereket (mint pl. Gordon felügyelő) és meta-humánokat (pl. Poison Ivy, Black Canary) is lehet majd játszani. Kickstarter később, valamikor néhány hónapon belül. (Az előzetes karakterlap alapján valami d20-alapú dolognak néz ki, de nem tűnik 5E-nek. Azt írják több helyen is, hogy a francia 3E-klón <em>Chronique Oubliées</em> lesz az alapja.)</p>
</li>
<li>
<p>Csupa sztár lesz a 2022. karácsonyán <a href="https://variety.com/2021/film/news/super-mario-bros-movie-cast-chris-pratt-1235072946/">érkező</a> <strong>Mario Bros</strong> animációs film szinkronhangja, például a címszereplő vízszerelőnek Chris Pratt, Bowsernek Jack Black, Donkey Kongnak pedig Seth Rogen kölcsönzi majd a hangját. A filmet az Universal alá tartozó <em>Illumination Entertainment</em> (<em>Despicable Me</em>, <em>Minions</em>) készíti a Nintendóval szoros együttműködésben.</p>
</li>
<li>
<p>&ldquo;Új&rdquo; <a href="https://www.wargamer.com/dnd/evolution-sixth-edition-2024">kiadást kap</a> a <strong>D&amp;D 5E</strong> 2024-ben. A Wizards felülvizsgálja a rendszer működését és kisebb-nagyobb változtatásokat tervez (ezek mibenlétéről még semmi infó nincs), de az ígéretük szerint a visszafelé kompatibilitás az 5E-vel megmarad. Most akkor mi is lesz ez? 5.5E, 6E? Majd meglátjuk, az eddigiek alapján inkább a 3.5E-hez hasonló feljavított (újra)kiadásra lehet majd számítani.</p>
</li>
<li>
<p>Netflix őszi/téli dömping beharangozó, csak az érdekesebbek:</p>
<ul>
<li>
<p>Azt már tudtuk korábban, hogy Neil Gaiman <strong>The Sandman</strong> c. díjnyertes képregény-sorozatából készül tévésorozat a Netflixnél, de most végre láthatunk egy <a href="https://www.youtube.com/watch?v=VBXqrBl6pEo">rövid részletet</a> is belőle. Megjelenésről még nincs információ.</p>
</li>
<li>
<p><a href="https://www.youtube.com/watch?v=mi4pEsYeljk">Folytatást kap</a> a Chris Hemsworth főszereplésével készült akciófilm, a viszonylag sikeres <strong>Extraction</strong>.</p>
</li>
<li>
<p>Ilyen lesz a <strong>League of Legends</strong> világán játszódó anime, az <a href="https://www.youtube.com/watch?v=2akKxyvapIM">Arcane</a>.</p>
</li>
<li>
<p>A korábbi <strong>Vikings</strong> sorozat is ide költözik, viszont teljesen új szereplőkkel és új történettel indít a <a href="https://www.youtube.com/watch?v=tw6gUC2csv4">Valhalla</a>.</p>
</li>
<li>
<p>November közepén jön a <strong>Cowboy Bebop</strong> tévésorozat, amelynek most az intróját <a href="https://www.youtube.com/watch?v=Yq2N-9EmedA">nézhetjük meg</a>. Eléggé lemásolták az eredetit, kíváncsi leszek rá.</p>
</li>
<li>
<p>Az <em>Army of the Dead</em> egyetlen valamirevaló emlékezetes alakítást nyújtó karaktere, Ludwig Dieter páncélszekrény-szakértő saját <a href="https://www.youtube.com/watch?v=Ith2WetKXlg">előzményfilmet kap</a> <strong>Army of Thieves</strong> címmel.</p>
</li>
<li>
<p>És végül a decemberben érkező <strong>Witcher 2</strong>-höz több előzetes is jött: <a href="https://www.youtube.com/watch?v=-PSGrtPioRE">Nivellen</a>, <a href="https://www.youtube.com/watch?v=v_bnu-6oOwc">Geralt &amp; Ciri</a>, <a href="https://www.youtube.com/watch?v=bSDKdjLlFxE">Road to Season 2</a>. Ehh, nagyon úgy érzem most, hogy ki fogom hagyni a folytatást, az első évad nekem nem jött be annyira, és ha a könyvek mentén haladnak, akkor a továbbiak még gyengébbek lesznek (valahol a negyediknél hagytam abba azokat is).</p>
</li>
</ul>
</li>
</ul>

		</div>
		<footer class="post__footer">
			
<div class="post__tags tags clearfix">
	<svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5 0 11V3C0 1.5.8.8.8.8S1.5 0 3 0h8c1.5 0 3 .6 3 .6S15 1 16 2l15 15s1 1 1 2zM7 10a3 3 0 1 0 0-6 3 3 0 0 0 0 6z"/></svg>
	<ul class="tags__list">
		<li class="tags__item">
			<a class="tags__link btn" href="/ghpeterpghu/tags/kocka7/" rel="tag">kocka7</a>
		</li>
	</ul>
</div>
		</footer>
	</article>
</main>




			</div>
			
		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2022 Petrus.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/ghpeterpghu/js/menu.js"></script>
</body>
</html>