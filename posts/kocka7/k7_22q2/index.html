<!DOCTYPE html>
<html class="no-js" lang="en">
<head>
	<meta charset="UTF-8">
	<meta name="viewport" content="width=device-width, initial-scale=1">
	<meta http-equiv="X-UA-Compatible" content="IE=edge">
	<title>Kocka7 | 2022.04.04. - 2022.06.27. - PeteRPG</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
		<meta property="og:title" content="Kocka7 | 2022.04.04. - 2022.06.27." />
<meta property="og:description" content="220404 Az Obi-Wan Kenobi sorozat kezdetét két nappal május 27-re tolták, viszont egyből dupla epizóddal kezdenek.
Van egyfajta fura előérzetem ezzel a sorozattal kapcsolatban, hasonló helyzetre számítok, mint a Boda Fett esetén volt: a túl nagy hype egy szeretett karakter esetén vissza fog ütni, ha a rajongók nem teljesen azt kapják, mint vártak. Biztosan sokan fogják nézni és fontos lesz a Rebellion és a Mando-éra eddigi is érkező sorozataihoz és filmjeihez, de nem lesz vízválasztó szerepe, elvégre egy olyan korban és karakterrel játszódik, amelynek tudjuk, mi lesz a vége&hellip;" />
<meta property="og:type" content="article" />
<meta property="og:url" content="https://zistenz.github.io/ghpeterpghu/posts/kocka7/k7_22q2/" /><meta property="article:section" content="posts" />
<meta property="article:published_time" content="2022-06-27T00:00:00+00:00" />
<meta property="article:modified_time" content="2022-06-27T00:00:00+00:00" />


		<meta itemprop="name" content="Kocka7 | 2022.04.04. - 2022.06.27.">
<meta itemprop="description" content="220404 Az Obi-Wan Kenobi sorozat kezdetét két nappal május 27-re tolták, viszont egyből dupla epizóddal kezdenek.
Van egyfajta fura előérzetem ezzel a sorozattal kapcsolatban, hasonló helyzetre számítok, mint a Boda Fett esetén volt: a túl nagy hype egy szeretett karakter esetén vissza fog ütni, ha a rajongók nem teljesen azt kapják, mint vártak. Biztosan sokan fogják nézni és fontos lesz a Rebellion és a Mando-éra eddigi is érkező sorozataihoz és filmjeihez, de nem lesz vízválasztó szerepe, elvégre egy olyan korban és karakterrel játszódik, amelynek tudjuk, mi lesz a vége&hellip;"><meta itemprop="datePublished" content="2022-06-27T00:00:00+00:00" />
<meta itemprop="dateModified" content="2022-06-27T00:00:00+00:00" />
<meta itemprop="wordCount" content="6334">
<meta itemprop="keywords" content="kocka7," />
	<link rel="preconnect" href="https://fonts.gstatic.com" crossorigin>
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">

	<link rel="stylesheet" href="/ghpeterpghu/css/style.css">
	

	<link rel="shortcut icon" href="/ghpeterpghu/favicon.ico">
		
</head>
<body class="body">
	<div class="container container--outer">
		<header class="header">
	<div class="container header__container">
		
	<div class="logo logo--mixed">
		<a class="logo__link" href="/ghpeterpghu/" title="PeteRPGv4" rel="home">
			<div class="logo__item logo__imagebox">
					<img class="logo__img" src="/ghpeterpghu/img/profile_128.jpg">
				</div><div class="logo__item logo__text">
					<div class="logo__title">PeteRPGv4</div>
					<div class="logo__tagline">PeteRPG</div>
				</div>
		</a>
	</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menu</span>
	</button>
	<ul class="menu__list">
		<li class="menu__item">
			<a class="menu__link" href="/ghpeterpghu/posts/kocka7/">
				
				<span class="menu__text">Kocka7</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/book/">
				
				<span class="menu__text">Könyvek</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/about/">
				
				<span class="menu__text">Mi ez az oldal?</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/minirpgk/">
				
				<span class="menu__text">Mini-RPG-k</span>
				
			</a>
		</li>
		<li class="menu__item">
			<a class="menu__link" href="/ghpeterpghu/rpg-ismertetok/">
				
				<span class="menu__text">Szerepjáték ismertetők</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/rpgk/">
				
				<span class="menu__text">Szerepjátékok</span>
				
			</a>
		</li>
	</ul>
</nav>

	</div>
</header>
		<div class="wrapper flex">
			<div class="primary">
			
<main class="main" role="main">
	<article class="post">
		<header class="post__header">
			<h1 class="post__title">Kocka7 | 2022.04.04. - 2022.06.27.</h1>
			<div class="post__meta meta"><div class="meta__item-author meta__item">
	<svg class="meta__icon icon icon-author" width="16" height="16" viewBox="0 0 12 16"><path d="M6 1c2.2 0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class="meta__text">Petrus</span>
</div>
<div class="meta__item-datetime meta__item">
	<svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class="meta__text" datetime="2022-06-27T00:00:00Z">2022-06-27</time></div></div>
		</header>
		<div class="content post__content clearfix">
			<h2 id="220404">220404</h2>
<ul>
<li>
<p>Az <strong>Obi-Wan Kenobi</strong> sorozat kezdetét két nappal <a href="https://www.youtube.com/watch?v=gEuirQWecEw">május 27-re tolták</a>, viszont egyből dupla epizóddal kezdenek.</p>
<p>Van egyfajta fura előérzetem ezzel a sorozattal kapcsolatban, hasonló helyzetre számítok, mint a Boda Fett esetén volt: a túl nagy hype egy szeretett karakter esetén vissza fog ütni, ha a rajongók nem teljesen azt kapják, mint vártak. Biztosan sokan fogják nézni és fontos lesz a Rebellion és a Mando-éra eddigi is érkező sorozataihoz és filmjeihez, de nem lesz vízválasztó szerepe, elvégre egy olyan korban és karakterrel játszódik, amelynek tudjuk, mi lesz a vége&hellip;</p>
</li>
<li>
<p><a href="https://www.gamingonlinux.com/2022/03/intel-arc-graphics-launches-for-laptops-desktop-gpus-later-this-year/">Megjelentek</a> az alsó kategóriás változatok az Intel új <strong>Arc</strong> grafikus chipjeiből, most még csak laptopokba, de az év második felében az erősebb lapkák is érkeznek majd, desktopra is.</p>
<p>A tényleges, összehasonlítható teljesítményről és fogyasztásról még mindig nem tudni sokat, az első tesztek is csak a frissen megjelent gyengébb teljesítményű lapkákról fognak szólni, mindenesetre érdekes lesz látni, az Intel mennyire tud majd beleszólni a két nagy gigász csatájába. Kíváncsi leszek, mi lesz linux fronton is, mert itt az Intel driverek közismerten kétesélyesek szoktak lenni.</p>
</li>
<li>
<p>Érdekes, a Paizo a híres Adventure Path-jei némelyikét átdolgozza majd D&amp;D 5e-re is, elsőként az <em>Abomination Vaults</em> <a href="https://www.tribality.com/2022/03/31/paizo-pathfinder-adventure-path-for-dd-5th-edition/">fog megjelenni</a>, várhatóan októberben.</p>
<p>Az AV ráadásul nem is az első kiadású játék jobbnak tartott AP-i közé tartozik, hanem egy, a második kiadáshoz készült, elég friss, alig egy éves &ldquo;buta&rdquo; dungeon crawler.</p>
</li>
<li>
<p>A Kickstarter rivális <em>Gamefound</em> platform nyílt béta státuszba lépett és <a href="https://www.dicebreaker.com/companies/gamefound/news/gamefound-open-beta-all-creators-crowdfunding">tárt karokkal vár</a> minden szerepjátékos projektet is.</p>
<p>Többek között partneri kapcsolatban állnak a társas-óriás Ravensburgerrel, náluk futott a Modiphius-féle <em>Skyrim</em> szerepjáték kampánya, és egyre többen fordulnak feléjük a KS megkérdőjelezhető húzásai (szakszervezet elnyomása, blockchain technológiák erőltetése, stb.) miatt is.</p>
</li>
<li>
<p>Elég kedvező áron <a href="https://www.belloflostsouls.net/2022/03/dd-get-ready-for-retro-adventures-gold-box-classics-return-to-steam.html">felkerültek</a> a Steamre a klasszikus D&amp;D PC-s játékok az <em>Eye of Beholder</em>ektől kezdve a <em>Krynn</em>-trilógián át a <em>Ravenloft</em>ig. A teljes csomag <a href="https://store.steampowered.com/bundle/24494/Gold_Box_Classics/">itt</a>, de sorozatonként is megvásárolhatók - ha még nem tetted volna a GOG akcióiban.</p>
</li>
<li>
<p>A Sony hivatalosan is <a href="https://blog.playstation.com/2022/03/29/all-new-playstation-plus-launches-in-june-with-700-games-and-more-value-than-ever">bejelentette</a> a júniusban induló/megújuló Playstation Plus előfizetések csomagjait és részleteit.</p>
</li>
<li>
<p>Az élő show januári lemondása után a digitális E3 <a href="https://www.ign.com/articles/e3-2022-officially-canceled">sem lesz megtartva</a> idén.</p>
</li>
<li>
<p>A <em>Nekopara</em> játékokat készítő Neko Works áprilisi tréfája(?) az <strong>Inupara: Dogs Paradise</strong> c. játék <a href="https://www.youtube.com/watch?v=i80OHgDwfZI">bejelentése</a> volt, amit természetesen a rajongók azonnal megvennének, így talán nem is reménytelen a dolog, hogy egyszer lesz belőle valami - már csak azért is, mert a videóhoz írt kommentjük szerint &ldquo;Not a Joke&rdquo;, szóval&hellip; (Közben megerősítették, hogy nem tréfa a hír!)</p>
<p>Megjegyezném, hogy a <em>Nekopara</em> és minden hasonló játék is simán játszható a <strong>Maid</strong> szerepjátékkal, melyről <a href="https://zistenz.github.io/ghpeterpghu/rpg-ismertetok/maid_ism/">itt értekeztem</a> hosszabban.</p>
</li>
<li>
<p>Többek között az Amazon és a Warner is <a href="https://www.hollywoodreporter.com/movies/movie-news/voltron-live-action-movie-1235117594/">versenyben van</a> a <em>Red Notice</em>-ot készítő Rawson Marshall Thurber következő produkciójáért, amely a legendás japán sci-fi mechás <strong>Voltron</strong>-franchise-ra épülne élőszereplős film formájában.</p>
</li>
<li>
<p>Jared Leto valszínűleg az egyetlen színész főszereplő, akinek sikerült Marvel és DC filmmel is leszerepelnie, ugyanis az első <em>Suicide Squad</em> buktája után a <em>Morbius</em> is csúnya melléfogásnak tűnik a kritikák alapján (36% kritikusi <a href="https://www.metacritic.com/movie/morbius">Metascore</a>, bár a nézői pontszám még elfogadhatónak tűnik).</p>
</li>
<li>
<p>Az Epic Gamest ismét <strong>Fortnite</strong> tánc miatt perelték be: egy youtuber saját kreálmánya szerepel a játékban forrásmegjelölés (és persze megfelelő jogdíj megfizetése) nélkül. A <a href="https://www.belloflostsouls.net/2022/04/video-games-epic-games-faces-another-dance-move-lawsuit.html">videós összehasonlítás</a> elég meggyőző, kérdés, mi lesz a per sorsa (a korábbi perben a vádló rappernek végül vissza kellett vonnia a keresetét, nem volt teljesen bizonyítható a hasonlóság, most viszont más a helyzet).</p>
</li>
<li>
<p>Hollywood ismét <a href="https://bloody-disgusting.com/movie/3709554/the-crow-remake-bill-skarsgard-pennywise/">megpróbálkozik</a> a <strong>The Crow</strong> remake elkészítésével, ezúttal Bill Skarsgard lett kiválasztva főszereplőnek, és Rupert Sanders rendezné a filmet. A forgatások Prágában és Münchenben lesznek a nyáron, talán el lehet majd csípni lesifotózásra - már ha nem dől össze ismét a projekt, mint már megtörtént párszor az elmúlt években.</p>
<p>Szegény Eric Draven / Brandon Lee, nem nyugodhat soha békében&hellip;</p>
</li>
<li>
<p>A család felajánlásával Spock, azaz Leonard Nimoy az eredeti <em>Star Trek</em> sorozatban viselt ikonikus hegyes füleivel <a href="https://collider.com/star-trek-leonard-nimoy-spock-ears-smithsonian-donation/">gyarapodott</a> a Smithsonian múzeum repülési és űrkutatási kiállítása, ahol az <em>USS Enterprise</em> modellje mellett fog helyet kapni.</p>
</li>
<li>
<p>Ron Gilbertet sokszor és sok helyen kérdezték már egy <em>Monkey Island</em> folytatásról, és mindig azt válaszolta, csak akkor készítené el, ha az ő kezében lennének a jogok. Nos, valami történhetett a háttérben, mert a fejlesztőcége, a Terrible Toybox a Lucasfilm Games-szel és a Devolver Digital-lel összefogva mégis elhozza a legendás kalandjáték soorzat harmadik részét <strong>Return to Monkey Island</strong> címmel. Visszatér még Dave Grossman is, a főszereplő Guybrush hangját pedig ismét Dominic Armato adja majd. Videós <a href="https://www.youtube.com/watch?v=sahskKAxSCY">bejelentés itt</a>, a játék valamikor idén érkezik.</p>
<p>Nálam ezek teljesen kimaradtak, bár persze a sorozatot ismerem futólag. A point&amp;click kalandjátékok sosem voltak a kedvenceim, általában túl sematikusak a túlkomplikált fejtörők megoldásainak végigpörgetésével és a rejtett dolgok idegesítő keresgélésével.</p>
</li>
</ul>
<h2 id="220411">220411</h2>
<ul>
<li>
<p>Pont egy hónap múlva <a href="https://www.youtube.com/watch?v=zwkSyrN0mvY">érkezik</a> a Netflixre a II. világháború egyik leghihetetlenebb átveréses sztorija, az <strong>Operation Mincemeat</strong>, amelyben az angol MI5 a szicíliai partraszállás előtt egy halott kamu kém sztorijával, és a nála lévő hamis iratokkal próbálta (egyébként sikeresen) megetetni a német hadvezetést, hogy az invázió valójában Görögországot célozza.</p>
<p>Aki a megtörtént eseményekre kíváncsi, pl. a <a href="https://en.wikipedia.org/wiki/Operation_Mincemeat">Wikipédián elolvashatja</a>.</p>
</li>
<li>
<p>A <em>Paizo</em> és a <em>Foundry</em> szorosabb együttműködési <a href="https://paizo.com/community/blog/v5748dyo6si0e?Paizo-And-Foundry-Virtual-Tabletop-Content">megállapodást kötött</a>, mely szerint a virtuális szerepjátékos portál exkluzív és prémium minőségi anyagokat kap a Paizótól, és sok, a játékosokat és mesélőket segítő opcióval gazdagodik majd a felület.</p>
</li>
<li>
<p>Élőszereplős <a href="https://www.belloflostsouls.net/2022/04/anime-live-action-spirited-away-is-coming-to-hulu.html">színpadi előadás készül</a> a Studio Ghibli híres, 2001-es animációs filmje, a <strong>Spirited Away</strong> alapján, amely július elején a Hulu streaming portálon két alkalommal is élőben lesz megtekinthető (eltérő szereposztásban).</p>
</li>
<li>
<p>Kicsit megkésve, de a Larian sem akart kimaradni az áprilisi bohóckodásból: a <em>Baldur&rsquo;s Gate 3</em> egyik vámpirivadéka (és a játékos karakter egyik lehetséges kísérője), Astarion <a href="https://www.youtube.com/watch?v=_RBHYnjD2to">jelentette be</a> az <strong>OnlyFangs</strong> körök megalakulását, melyben minden vámpír kitárgyalhatja majd a táplálkozás és a humanoid testtípusok titkait&hellip;</p>
<p>Az animáció még mindig nagyon darabosan néz ki&hellip; :(</p>
</li>
<li>
<p>A <strong>Jujutsu Kaisen</strong> annyira <a href="https://www.animenewsnetwork.com/interest/2022-04-10/jujutsu-kaisen-gets-lotte-dolce-and-gabbana-collabs/.184502">nagy név lett</a>, hogy a <em>Lotte</em> (Japánban népszerű édességmárka) rágógumi csomagolásból hajtogatható figurákkal jön ki, a <em>Dolce&amp;Gabbana</em> (őket talán nem kell bemutatni) meg a hét második felében mutatja meg, milyen kollaborációs termékekkel fognak megjelenni (tippre ruházat, de inkább kiegészítők).</p>
<p>Az előzmény <em>Jujutsu Kaisen 0</em> mozifilm is már hetek óta fent van a japán Top10-es listán és Amerikában is mérhető számokat produkált.</p>
</li>
<li>
<p>Az új anime szezon egyik legnagyobb címe, a <strong>Spy x Family</strong> első része a péntek éjjeli 23:00 - 01:00 idősávban olyan <a href="https://www.animenewsnetwork.com/news/2022-04-11/spy-family-anime-premieres-with-3.1-percent-rating/.184514">nézettségi adatokat produkált</a>, mint amit a szupernépszerű <em>One Piece</em> tud a vasárnap reggeli matinésávban.</p>
<p>A százalék biztosan darabra nem ugyanannyi nézőt jelent, csak az éppen tévét nézők arányában számít.</p>
</li>
<li>
<p>Kijött a novemberben mozikba kerülő új Makoto Shinkai film, a <strong>Suzume no Tojimari</strong> első rövidke <a href="https://www.youtube.com/watch?v=6c4GAIig9gY">előzetese</a> is.</p>
</li>
<li>
<p><a href="https://endeavouros.com/news/the-apollo-release-has-landed/">Megjelent</a> az Arch-alapú <em>EndeavourOS</em> linux disztribúció &ldquo;Apollo&rdquo; kiadása sok új telepítési javítással. Aki linux váltáson gondolkozik, mindenképpen ajánlom kipróbálni, nálam már lassan egy éve ez van. A natúr Arch telepítés elég riasztó lehet, de az EOS leveszi a válladról a munka döntő részét és egy kész, széleskörűen konfigurálható rendszert ad a kezedbe.</p>
</li>
<li>
<p>Nicolas Cage hősiesen állta a kérdezők rohamát a tegnapi <a href="https://www.reddit.com/r/movies/comments/tzxev3/hello_im_nicolas_cage_and_welcome_to_ask_me/">reddites AMA alatt</a>, számos kérdésre igyekezett válaszolni, sok régi történetet elevenített fel az életéből és a moziiparból, és most már azt is tudjuk, hogy szeretné eljátszani egyszer Nemo kapitány szerepét, nagyon alaposan megnézné a szerepet, mielőtt újra Ghost Rider bőrébe bújna, bármikor készen állna egy <em>Face-Off 2</em>-re, és hogy szereti a méheket. :)</p>
</li>
<li>
<p><a href="https://www.youtube.com/watch?v=A_hkjvjx2ek">Előzetest</a> kapott az éveken át jegelt, újraírt, visszadobott, majd nagy nehezen kiizzadt, aztán újra dobozba zárt, korábban <em>Blazing Samurai</em> címen futó <strong>Paws of Fury: The Legend of Hank</strong> animációs film, amit Samuel L Jacksonnel próbálnak nagyon eladni. Az előzetes nem túl bíztató, fura látni, hogy egy vicces állatos filmből mennyire hiányoznak a viccek és csak fingós poénokra futja&hellip;</p>
</li>
<li>
<p>Gyorsértékelések:</p>
<ul>
<li><em>Moonfall</em> (2022): Valami idegen izé belebújik a Holdba és letéríti a pályájáról, hogy a Földet is megsemmisítse, és a NASA egyetlen reménye egy 10 évvel ezelőtt kirúgott űrhajós, akinek a jelentését korábban az idegen entitásról a fiókba süllyesztették&hellip; Ki kell kapcsolni mindent az agyunkban és még így is kemény menet lesz végignézni, a science rész pedig nyugodtan elfelejthető, a fiction valósabb. A katasztrófák jól néznek ki (mégiscsak Roland Emmerich, na) és a vége is érdekes valamelyest a Hold titkaival, de amúgy elpazarolt két óra volt. 4/10</li>
<li>Elindult a tavaszi anime szezon, elég sok mindenbe belenéztem, az <a href="https://www.reddit.com/r/PeteRPG/comments/u3f5p9/anime_2022_tavasz/">összefoglalót</a> hamarosan közreadom.</li>
</ul>
</li>
</ul>
<h2 id="220419">220419</h2>
<ul>
<li>
<p>Talán többen nem is tudják, de a <strong>D&amp;D Beyond</strong> nem volt a <em>Wizards of the Coast</em> család része. <a href="https://dnd.wizards.com/news/announcement_04132022">Eddig</a>. A Hasbro <a href="https://www.enworld.org/threads/hasbro-acquires-d-d-beyond-for-146m.687469/">a pletykák szerint</a> 146 millió dollárt fizetett a Fandomnak.</p>
<p>Az első <a href="https://www.reddit.com/r/rpg/comments/u2qhfe/wizards_of_the_coast_acquires_dd_beyond/">reakciók</a> egyelőre elég vegyesek, többen a portál előfizetéses modellre való átalakításától tartanak, illetve sem a Hasbro/WotC és sem a Fandom nem mondott még semmit a portálon megvásárolt könyvek jogviszonyáról. Egy szavazás szerint a jelentős többség <a href="https://www.geeknative.com/141051/wizards-of-the-coast-buy-dd-beyond-for-146-million-but-70-of-fans-wont-buy-their-dd-books-again/">nem venné meg</a> újra a kiadványokat, ha a portál nem tartaná meg ezeket.</p>
</li>
<li>
<p><a href="https://store.steampowered.com/news/app/275850/view/3213889428535492861">Megjelent</a> a <em>No Man&rsquo;s Sky</em> következő kiegészítője, az <strong>Outlaws</strong>, ami átalakítja az űrharcot (pl. új mechanikák, bérelhető wingman-ek), jelentősen kiterjeszti az alvilággal kapcsolatos játékelemeket (pl. csempészet, törvényen kívüli űrbázisok), és bevezeti a naphajókat (új hajótípus). <a href="https://www.youtube.com/watch?v=A2UHduOn5ZE">Videós bemutató</a>.</p>
</li>
<li>
<p>A hivatalos <strong>Dark Souls</strong> szerepjáték az előrendelőkhöz eljuttatott kiadása számos elgépelést és teszteletlenségről árulkodó <a href="https://www.dicebreaker.com/games/dark-souls-the-roleplaying-game/news/dark-souls-rpg-rulebook-errors">rendszerhibát tartalmaz</a>, ami eléggé felbosszantotta a főként a gyűjtői kiadásra befizető játékosokat. Érdekes, hogy a játékot készítő Steamforged - akinek közleménye szerint a hibák csak esztétikaiak, nem okoznak játszhatósági problémát - előbb adta ki a nyomtatott példányokat, mint a pdf-eket (ami majd később várható), valószínűleg a kalózkodás miatti félelmükben nem futtatták meg a digitális példányokat a játékosok között hibajavítás céljából, és ez most visszaütött.</p>
</li>
<li>
<p><a href="https://www.youtube.com/watch?v=dZ9RU7pznTs">Elég érdekesen néz ki</a> az <strong>Elden Ring</strong>, ha nem a főszereplő karakter háta mögül, hanem ún. tilt shift kameranézetből látjuk. :)</p>
</li>
<li>
<p>Egy modder <a href="https://www.youtube.com/watch?v=8WEGY6aY8lM">sikeresen összebarkácsolt</a> egy Steam Decket egy Radeon 9700XT kártyával és egy 4K monitorral, amelyen olyan híresen nagy étvágyú játékokat tudott futtatni nagy felbontásban ¬40-45 fps-el, mint a <em>The Witcher 3</em>, vagy a <em>God of War</em>. A fő limitációt a Deck saját processzora jelentette, ami nem volt képes teletömni a nagy teljesítményű csúskártyát, a konstrukció így is megsüvegelendő.</p>
</li>
<li>
<p>A múlt heti <strong>Max Payne 1-2</strong> remake hírhez tartozó további részlet, hogy az első két rész egy játékká lesz gyúrva, és valószínűleg a Remedy saját <em>Northlight Engine</em> nevű játékmotorja fog alá kerülni (ez volt pl. a <em>Quantum Break</em> és a <em>Control</em> mögött is). A remake egyelőre még nagyon kezdeti, koncepcionális fázisban létezik, szóval pár évet még várhatunk rá.</p>
</li>
<li>
<p>Május 3-án <a href="https://us3.campaign-archive.com/?u=2dcfb24fb7c8d0fb9c2f52040&amp;id=45aa8d1d5d">indul</a> a <strong>Blade Runner</strong> szerepjáték Kickstarter kampánya. A Free League-től érkező játék a már ismert YZE játékmotort nyújtja majd a 2037-es év Los Angelesének neon-noir világában.</p>
</li>
<li>
<p><em>Warhammer 30K</em> <a href="https://www.youtube.com/watch?v=OA0uQX8X8EU">rajongói kisfilm</a> készült élő szereplőkkel és kosztümökkel, minimális digitális rádolgozással <strong>Frates</strong> címmel.</p>
</li>
<li>
<p>Május 20-án érkezik a nagy sikerű <strong>Love Death + Robots</strong> animációs sorozat 3. felvonása, ehhez <a href="https://www.youtube.com/watch?v=YHXaMVQq4cc">érkezett most egy teaser</a>, főként az első két évad jeleneteiből összeollózva, de a figyelmesebbek néhány újabbat is elcsíphetnek. Biztosan lesz majd rendes előzetes is heteken belül.</p>
</li>
</ul>
<h2 id="220425">220425</h2>
<ul>
<li>
<p>A múlt heti <strong>D&amp;D Beyond</strong> felvásárlás nyomán már jönnek is a megfogalmazott tervek és elképzelések, amivel a Wizards (és a Hasbro) mindent meg fog próbálni kisajtolni a portál és kapcsoló brand-jeik globálissá tételével:</p>
<ul>
<li>A Beyond nem csak szimplán egy D&amp;D portál lesz, hanem minden IP, amit az 5E fog hajtani, így, vagy úgy, szintén ide fog kerülni. Várható új IP-k bejelentése is természetesen. A Beyond lesz az elsődleges kiinduló portálja mindennek, ami D&amp;D.</li>
<li>A másik fő csapásirány a <em>Magic the Gathering</em> és annak kártyás rendszere lesz, amit szintén új címekkel fognak kiterjeszteni, nem csak a kártyás játék világában.</li>
<li>A Hasbro a várható növekedéssel legalább 65%-os profitrátát szeretne látni. Mivel a jelenlegi működési nyereség 40% körüli, lehet tippelni&hellip;</li>
</ul>
<p>További pénzügyi érdekességek az <a href="https://icv2.com/articles/news/view/50974/wotc-plans-use-d-d-play-system-more-ips">ICv2 cikkében</a>.</p>
</li>
<li>
<p>Szintén a múlt heti, a <strong>Dark Souls</strong> szerepjátékhoz <a href="https://www.enworld.org/threads/steamforged-games-apologizes-reprints-dark-souls-books.687660/">kapcsolódó hír</a>, hogy a Steamforged Games nyilvános posztban kért elnézést a hibákért és ígéri, mindenki javított, újranyomott példányokat fog kapni.</p>
</li>
<li>
<p>Kijött az új <em>World of Warcraft</em> kiegészítő előzetese (<a href="https://www.youtube.com/watch?v=3ZtedjN1JXY">Dragonflight</a>), és máris mindenki a <em>Guild Wars 2</em> sárkány és griff hátasának szemérmetlen lenyúlásáról beszél. A hasonlóság valóban nagy, de mivel elég &ldquo;közönséges&rdquo; mítikus lényekről van szó, a megvalósításuk sem lesz annyira eltérő. Mindenesetre az látszik, hogy a GW2 megidézés és repülés animációját meg sem tudják közelíteni.</p>
</li>
<li>
<p><a href="https://www.animenewsnetwork.com/news/2022-04-25/the-mandalorian-star-wars-visions-both-get-manga-adaptations/.184978">Mangát kap</a> a <strong>Star Wars: Visions</strong> és a <strong>The Mandalorian</strong>. Előbbi a sorozatban látott népszerű epizódok közül dolgoz majd fel néhányat (<em>The Elder</em>, <em>Lop and Ocho</em>, <em>The Ninth Jedi</em>, <em>The Twins</em> vannak megemlítve), utóbbi pedig egy spin-off történet lesz.</p>
</li>
<li>
<p>A vikinges tematikájú single/co-op építkezős-túlélőjáték, a <strong>Valheim</strong> <a href="https://twitter.com/Valheimgame/status/1518591911497412608">átlépte</a> a 10 milliós eladott példányszámot.</p>
</li>
</ul>
<h2 id="220502">220502</h2>
<ul>
<li>
<p>GamerZakh közel kétórás <a href="https://www.youtube.com/watch?v=WcVCj_aTQos">bemutatója</a> a <strong>Dune: Spice Wars</strong> korai hozzáférésű változatáról.</p>
</li>
<li>
<p>Szeptembertől ismét a mozikban az <em>Avatar</em> első része, hogy aztán ráforduljon a decemberben érkező, immár végleges címmel is rendelkező <strong>Avatar 2: The Way of Water</strong> folytatásra. Előzetes még nincs, egyelőre csak az új <em>Dr Strange</em> film előtt lesz látható a mozikban egy hétig, utána fog felkerülni a webre is.</p>
<p>Várjuk? Nincs sok bizodalmam benne, bár annak idején az első rész eléggé mérföldkő volt látványban (szerintem még most is az).</p>
</li>
<li>
<p>Új <a href="https://www.youtube.com/watch?v=DtQycgMD4HQ">sztori előzetest kapott</a> a júniusban érkező <strong>Jurassic World: Dominion</strong>, ami a korábbi két filmes szálat köti össze csupa régi szereplő visszatérésével.</p>
</li>
<li>
<p>Április 7. és 15. között zajlott az idei <strong>Dungeon Crawler Jam</strong>, azaz olyan videójátékokat lehetett beküldeni, amelyek valamilyen klasszikus mintára egy kazamatában zajlanak, és változatos ellenfelekkel és fejtörőkkel kell megküzdenie a játékosnak. A felhívásra 41 munka érkezett, ezeket lehet megtekinteni és kipróbálni a <a href="https://itch.io/jam/dcjam2022">https://itch.io/jam/dcjam2022</a> oldalról kiindulva.</p>
</li>
<li>
<p>A <em>Dragons of Stormwreck Isle</em> <a href="https://www.belloflostsouls.net/2022/05/dd-dragons-of-stormwreck-isle-will-replace-lost-mine-of-phandelver-digitally.html">váltja</a> a <em>Lost Mines of Phandelver</em> kalandmodult a D&amp;D ősszel érkező felújított Starter Set-jében.</p>
<p>A <em>Lost Mines</em>-t játszottam a megjelenésekor, egynek jó volt, bár a város melletti bányarész már túlságosan is dungeon crawler volt az én ízlésemnek. A kezdéskor a goblin barlangok mérete viszont ideális volt, szerintem, és érdekes helyzetekkel volt felszerelve.</p>
</li>
<li>
<p>A tavaly már nagybevásárlást tartó Embracer Group újra kinyitotta a feneketlennek tűnő pénztárcáját és <a href="https://embracer.com/release/embracer-group-enters-into-an-agreement-to-acquire-eidos-crystal-dynamics-and-square-enix-montreal-amongst-other-assets/">megvette</a> a Crystal Dnyamics - Eidos Monteral - Square Enix Montreal játékfeljesztő kiadókat, valamint ezzel hozzájuk kerültek olyan címek is, mint a <em>Tomb Raider</em>, a <em>Deus Ex</em>, vagy a <em>Thief</em>.</p>
</li>
<li>
<p>A Microsoft is <a href="https://www.gamingonlinux.com/2022/05/microsoft-joined-the-open-3d-foundation-for-the-open-3d-engine/">csatlakozott</a> az Amazon-féle <em>Lumberyard</em> motorra építő <strong>Open 3D</strong> kezdeményezéshez, amelynek célja egy olyan multiplatform 3D fejlesztőeszköz létrehozása, ami AAA játékoktól kezdve indie projekteken át animációs filmes munkákig mindenre alkalmas.</p>
<p>Virágozzék minden virág, meg ilyesmik, de az M$-bálna felbukkanása mindig aggasztó szokott lenni&hellip; Érdekes az is, hogy a Lumberjack egyáltalán nem tudott elterjedni multiplatform bugok és állítólagos nehézkes kezelés miatt, a fejlesztők még a Godot motort is szívesebben választják.</p>
</li>
</ul>
<h2 id="220509">220509</h2>
<ul>
<li>
<p>Május 27-én kezdődik a hatrészes <strong>Obi-Wan Kenobi</strong> sorozat, ehhez jött most egy új, <a href="https://www.youtube.com/watch?v=3Yh_6_zItPU">bővebb előzetes</a>. Elejtett pletykák <a href="https://www.videogameschronicle.com/news/the-obi-wan-kenobi-series-could-tie-in-with-jedi-fallen-order-2-actor-hints/">szerint</a> valamiféle kapcsolódás lesz a jövőre érkező <em>Jedi: Fallen Order 2</em>-vel kapcsolatban is (felbukkan Cal Kestis?).</p>
<p>Mit is látni ebben (és a korábbi előzetesben)? Az inkvizítorok elég látványosak, ők a <em>Rebels</em> animációs sorozatból érkeznek. Owen és Kenobi párbeszéde is érdekes Luke képzéséről, és hogy Owen mennyire távol akarja tartani a fiút az egésztől (és ugye a <em>The New Hope</em> elején meg is tudjuk, mivel járt ez&hellip;). Újdonság, hogy látjuk Kenobi arcképét felkerülni a körözési listára. És persze a végén Vader felbukkanása&hellip; Azt már korábban is tudtuk, hogy Hayden Christensen visszatér, de érdekes lesz látni, mennyi idő jut neki abban a szerepben, ami majdnem tönkretette a színészi karrierjét.</p>
<p>Mindezek ellenére is fázok ettől a sorozattól, valami bizonytalanság lengi körül. Túl nagy a hype, túl nagyok az elvárások, és szerintem a fanboyok megint vinnyogni fognak nekik nem tetsző dolgok miatt.</p>
</li>
<li>
<p>Ezzel egyidejűleg az <strong>Ahsoka</strong> sorozat forgatása is elkezdődött a mai napon (május 9.; egyébként a címszereplőt alakító Rosario Dawson születésnapja is), az ezt bejelentő <a href="https://www.facebook.com/StarWars/posts/5365740350144189">hírhez</a> egyetlen képet csatoltak Dave Filoni elmaradhatatlan kalapjával. :) Mindez persze azt is jelenti, hogy a sorozatot leghamarabb jövő nyáron láthatjuk majd, addig még belefér egy <em>The Mandalorian</em> 3. évad valamikor ősszel/télen&hellip;</p>
</li>
<li>
<p>A GamingOnLinux rövidke <a href="https://www.gamingonlinux.com/2022/05/an-interview-with-aaron-honeycutt-from-system76/">interjút készített</a> Aaron Honeycutttal, amelyben elsősorban persze a System76 és a PopOS! a téma, de szó esik általánosságban a linuxról, a flatpack-okról, és az érkező Cosmic Desktopról is.</p>
</li>
<li>
<p>Az ENWorld <a href="https://www.enworld.org/threads/marvel-multiverse-role-playing-game-playtest-impressions.688029/">készített</a> egy elemzést az új <strong>Marvel Multiverse</strong> szuperhősös játék teszt verziójáról és az azt működtető D616 rendszerről. A ComicsXF is <a href="https://www.comicsxf.com/2022/05/06/we-roll-a-critical-failure-with-marvel-multiverse-rpg/">kipróbálta</a> a játékot és nem voltak elragadtatva tőle.</p>
</li>
<li>
<p>Stephen King <em>The Dark Tower</em>-sorozatán alapuló (de nem licencelt) dark fantasy western szerepjáték van <a href="https://www.dicebreaker.com/categories/roleplaying-game/news/we-deal-in-lead-rpg-dark-tower-itchfunding">készülőben</a> <strong>We Deal in Lead</strong> címmel az <a href="https://itch.io/s/70120/itchfunding-we-deal-in-lead">itch.io</a>-n. Az OSR-szerű alaprendszert a <em>Knave</em>, az <em>Into the Odd</em>, és a <em>Cairn</em> inspirálta, és alkalmas szóló játékra is.</p>
</li>
<li>
<p>A Free League készítette <strong>Blade Runner</strong> szerepjáték csaknem rekordiő, alig több, mint egy nap alatt átlépte az 1 millió dollárt, és még bő két hét hét hátra van a <a href="https://www.kickstarter.com/projects/1192053011/blade-runner-the-roleplaying-game">kampányból</a>.</p>
</li>
<li>
<p>A Deadline <a href="https://deadline.com/2022/04/hawkeye-rhys-thomas-sonys-robotech-1235009525/">értesülései szerint</a> a <em>Hawkeye</em>-sorozatot is jegyző Rhys Thomas lett a Sony következő nagyszabású produkciója, a <strong>Robotech</strong>-feldolgozás rendezője.</p>
</li>
<li>
<p>Szeptemberben <a href="https://www.youtube.com/watch?v=7d285Ifulu8">érkezik a mozikba</a> Jan Zizka, a hírhedt középkori zsoldosvezér életéből készült <strong>Medieval</strong> című film Ben Foster, Michael Caine, és Matthew Goode főszereplésével.</p>
</li>
<li>
<p>Íme az első kedvcsináló <a href="https://www.youtube.com/watch?v=a8Gx8wiNbs8">előzetes</a> az <strong>Avatar 2 - The Way of Water</strong>-hez.</p>
</li>
<li>
<p>Végre rendes <a href="https://www.youtube.com/watch?v=Xj2b0swdpX8">előzetes jött</a> a <strong>Love Death + Robots</strong> 3. évadának történeteiről is.</p>
</li>
<li>
<p>A farm-játékok egyik legjelentősebb darabja, a <strong>Stardew Valley</strong> idén márciusban <a href="https://www.gamingonlinux.com/2022/05/stardew-valley-hits-20-million-sales/">átlépte</a> a 20 milliós eladott példányszámot (ebből 13 milliót PC-n).</p>
</li>
</ul>
<h2 id="220516">220516</h2>
<ul>
<li>
<p>Az EA és a FIFA nem tudtak megegyezni a 30 éve fennálló együtműködésük folytatásáról (a hírek szerint a FIFA az évi 150 millió dollárt keveselte, legalább a dupláját szerette volna), így a világbajnokság és az ősszel még megjelenő FIFA 23 után <a href="https://www.videogameschronicle.com/news/electronic-arts-confirms-fifa-split-and-plans-to-launch-ea-sports-fc-series/">szétválnak útjaik</a>. Az EA focis játéka ezentúl <em>EA Sports FC</em> néven folytatja majd (és hiányoznak majd belőle a FIFA sportesemények, mint pl. a világbajnokság), de közben a FIFA is <a href="https://www.videogameschronicle.com/news/fifa-confirms-it-will-create-an-ea-sports-fc-rival-and-says-it-will-be-the-only-authentic-real-game/">bejelentette</a>, hogy teljesen saját, &ldquo;authentikus, valódi játékot&rdquo; fognak készíteni.</p>
</li>
<li>
<p>Megtört a jég, az NVidia közzétette a linuxos grafikus kártya driverek kernel moduljainak forráskódját. Ez még nem jelent teljesen nyílt meghajtó programokat, sok komponens még mindig zárt, de a kernel modulok nyílttá tételével lehetővé válik a driver beépítése a kernelbe (mint ahogy az AMD már régóta csinálja), ami megkönnyíti majd az ilyen kártyákkal szerelt PC-k telepítését és frissítését. Hosszú még az út odáig, hogy ez megtörténhessen, de fontos lépés ez is. Részletek a Phoronix <a href="https://www.phoronix.com/scan.php?page=article&amp;item=nvidia-open-kernel&amp;num=1">cikkében</a>.</p>
</li>
<li>
<p>Május 17-én kezdődik a <a href="https://magi-knights.com/">Magi-Knights</a> szerepjáték <a href="https://www.kickstarter.com/projects/magi-knights/magi-knights-the-roleplaying-game">Kickstarter kampánya</a>. A könnyed játékban középiskolásokat <a href="https://www.dicebreaker.com/games/magi-knights-rpg/news/magi-knights-rpg-kickstarter-sailor-moon">alakíthatunk</a>, akik nap közben iskolába járnak, élik az életüket, de esténként mágikus karakterekké változnak (a két életüknek külön karakterlapja lesz), hogy megküzdjenek a Máshol Birodalmából érkező veszélyekkel és megóvják a város békéjét. A mesélők egyben a csapat játékbeli mentorai is lesznek a Hírnök szerepében. Az inspirációk között a <em>Sailor Moon</em>, a <em>Madoka Magica</em>, a <em>Power Rangers</em>, és hasonló, jól ismert címek vannak megemlítve.</p>
</li>
<li>
<p>Július 14-én <a href="https://www.youtube.com/watch?v=2tb9ENbFWvQ">indul a küzdelem</a> a túlélésért New Racoon Cityben és Londonban. A videóra (és a <a href="https://www.youtube.com/watch?v=Tx6onHvOqwA">második előzetesre</a>) adott dislike szavazatok száma több, mint duplája a like-oknak&hellip;</p>
</li>
<li>
<p>A Funcom egy csomó pozícióra <a href="https://www.videogameschronicle.com/news/funcom-is-hiring-for-a-dune-next-gen-open-world-survival-game/">keres embereket</a> a 2019 óta fejlesztett next-gen, nyílt világú túlélőjátékukhoz, ami a <strong>Dune</strong> ikonikus Arrakis bolygóján fog játszódni.</p>
</li>
<li>
<p>A <em>Dirt 5</em>-öt készítő Codemasters Chesire stúdió <a href="https://www.videogameschronicle.com/news/dirt-team-codemasters-cheshire-merged-with-need-for-speed-studio-criterion/">beolvadt</a> a <strong>Need For Speed</strong> játékokról ismert Criterion stúdióba, hogy együtt készítsék a következő, mindent lehengerlő NFS játékot.</p>
</li>
<li>
<p>A Bethesda <a href="https://twitter.com/bethesda/status/1524721132720566272">bejelentése</a> szerint a várva várt <em>Starfield</em> és <em>Redfall</em> játékaik 2023 első felére halasztódtak.</p>
</li>
<li>
<p><a href="https://www.youtube.com/watch?v=7HGqcifonvs">Íme</a> az augusztusban a Hulura érkező, 300 évvel a múltban játszódó <em>Predator</em>-mellékág, a <strong>Prey</strong> első rövidke ízelítője.</p>
<p>Meh?</p>
</li>
<li>
<p>Az ANN egy jó hosszú <a href="https://www.animenewsnetwork.com/feature/2022-05-16/the-algorithmic-rise-of-isekai-light-novels/.185474">cikkben</a> elemzi az utóbbi években tapasztalt nagymértékű könyves fellendülést, ami az ázsiai piacról származó, és korábban szinte csak elszórt kalózfordításokban megjelent <em>light novel</em> történetek nyugati kiadásait jellemzi. Az eladások többnyire (nemritkán jelentősen) túlhaladják a forrás ország saját értékesítési számait, és a tendencia egyelőre lassú növekedésben van.</p>
</li>
<li>
<p>És megérkezett végre a <strong>The Boys</strong> 3. évadának <a href="https://www.youtube.com/watch?v=K-8VYKUZYiw">hivatalos előzetese</a> is csupa új jelenettel és karakterrel. Kezdés június 3-án, sűrű lesz ez a nyárkezdet&hellip;</p>
<p>05.20. <em>Love Death + Robots</em> S3, 05.27. <em>Kenobi</em>, 06.03 <em>The Boys</em> S3&hellip; Mondjuk ez azt is jelenti, hogy nem valószínű az <em>Invincible</em> 2. évada késő ősz előtt.</p>
</li>
</ul>
<h2 id="220523">220523</h2>
<ul>
<li>
<p>A <strong>Fall Guys</strong> június 21-én <a href="https://www.gamingonlinux.com/2022/05/fall-guys-to-become-epic-exclusive-for-new-owners-so-no-steam-deck-support-then/">elhagyja</a> a Steamet és átköltözik az Epic Store-ba, ahol exkluzív free2play formára alakul át. A Steamen vásárolt példányok továbbra is játszhatók maradnak, de újként már nem lehet beszerezni ott, és a Steam Decken sem lesz futtatható többé.</p>
</li>
<li>
<p>Az elég sikeres <em>Dying Light</em> játékokat fejlesztő, lengyel hátterű <em>Techland</em> új, egyelőre cím nélküli, nyílt világú fantasy akció-szerepjátékához <a href="https://www.videogameschronicle.com/news/dying-light-studio-techland-is-making-an-open-world-fantasy-action-rpg/">toboroz</a> új munkatársakat. A projekthez már több, a kategóriában is elismert játékokon dolgozó vezetőt sikerült elcsábítaniuk, többek között a szintén lengyel <em>CD Projekt Red</em>-től is.</p>
</li>
<li>
<p>A hivatalos <strong>Cowboy Bebop</strong> szerepjáték playtest változata már <a href="https://www.drivethrurpg.com/product/397351/Cowboy-Bebop-Roleplaying-Game--Playtest-Document">elérhető</a> a DTRPG-n (ingyen).</p>
</li>
<li>
<p>Nahát, a Windows XP még <a href="https://i.redd.it/mqqe1a56tl091.png">mindig él</a>. Ja, nem, ez egy XFCE4-re <a href="https://github.com/rozniak/xfce-winxp-tc">faragott téma</a> a ragaszkodók megtévesztésére és áttérítésére linuxra. :)</p>
</li>
<li>
<p>Kisebb biztonsági incidens <a href="https://medium.com/oneblogshelf/may-2022-security-update-2a444923984e">történt</a> a DTRPG-nél: a felhasználói adatok - elvileg - nem voltak veszélyben, de valaki hozzáfért a termékek árazásához és több kiadványt is rövid időre 0 dollárra tudott átírni. Az OneBookShelf (a digitális DriveThru-oldalak mögött álló cég) kivizsgáltatja az esetet, és ígéretük szerint kompenzálja majd a kárt szenvedett eladók veszteségét.</p>
</li>
<li>
<p>Norman Reedus egy interjúban <a href="https://www.videogameschronicle.com/news/norman-reedus-claims-death-stranding-2-is-in-early-development/">ismét</a> elpöttyintette, hogy folynak a <strong>Death Stranding 2</strong> munkálatai, és hogy ő is részt vesz ezekben, mire Hideo Kojima <a href="https://www.videogameschronicle.com/news/hideo-kojima-seemingly-responds-to-death-stranding-2-report-with-cryptic-tweet/">üzent</a> neki egy rejtélyes, de talán a pletykákat így is megerősítő tweettel.</p>
</li>
<li>
<p>Gyorsértékelések:</p>
<ul>
<li><strong>Love Death + Robots s3</strong>: Jó volt, jobb, mint a 2. szezon. Kilenc rész, egyedül csak a hatodikat (<em>Swarm</em>) éreztem gyengének, annak kb. se füle, se farka nem volt. A legjobb szerintem a második (<em>Bad Traveling</em>), a negyedik (<em>Night of the Mini Dead</em>), a hetedik (<em>Mason&rsquo;s Rats</em>), és az utolsó (<em>Jibaro</em>) volt. A <em>Jibaro</em> nem tiszta animáció, alapvetően élőszereplős, de eszméletlen jól meg van csinálva, olyan, mint egy alternatív konkvisztádor-érabeli őrült opera. Összességében az egész szezonra adok egy erős 8/10-et, biztos meg fogom még nézni párszor.</li>
</ul>
</li>
</ul>
<h2 id="220530">220530</h2>
<p>Négynapos, grandiózus Star Wars ünnep volt a hétvégén, rengeteg hír jött, amikről nemrég már <a href="https://www.reddit.com/r/PeteRPG/comments/ut6m72/star_wars_a_k%C3%B6zelj%C3%B6v%C5%91_sorozatai_%C3%A9s_filmjei/">megemlékeztem itt</a>, de érkeztek újabbak is:</p>
<ul>
<li>
<p>Befutott az augusztus 31-én érkező Andor sorozat első kedvcsináló <a href="https://www.youtube.com/watch?v=j5UX1Adanis">előzetese</a> is.</p>
<p>Sok minden még nem derül ki belőle, de az látszik, hogy elég földhözragadt és kemény hangulata van, másféle, mint amit eddig megszokhattunk. Még jól is elsülhet, a fogadtatás eddig elég pozitívnak tűnik.</p>
</li>
<li>
<p>És eléggé elfelejtkeztünk róla, de a <strong>Bad Batch</strong> is létezik még, ősszel érkezik az animációs sorozat <a href="https://www.youtube.com/watch?v=6JX5OW8cOec">második évada</a>.</p>
</li>
<li>
<p>Az utolsó napra is jutott még két hír: jövő tavasszal <a href="https://www.animenewsnetwork.com/news/2022-05-29/star-wars-visions-project-gets-volume-2-next-spring/.186147">folytatódik</a> a <strong>Visions</strong>, illetve idén ősszel <a href="https://www.starwars.com/news/swca-2022-tales-of-the-jedi-panel">debütál</a> majd egy hatrészes animációs sorozat <strong>Tales of the Jedi</strong> címmel, ami Ahsoka és Dooku párhuzamos történetéről fog szólni (Filoni projekt ez is).</p>
<p>Bébi Ahsoka és padawan Qui-Gon Jinn ftw! :)</p>
</li>
<li>
<p>Kapcsolódó: rajongói Star Wars CGI kisfilm készült <strong>Star Wars: X-Wing</strong> címmel, ami <a href="https://www.youtube.com/watch?v=urAnFZBx7rE">megnézhető</a> a Youtube-on.</p>
</li>
</ul>
<p>És akkor minden más még, ami érdekes volt az elmúlt héten:</p>
<ul>
<li>
<p>Némi csendes szünet után ismét <a href="https://kotaku.com/ea-acquisition-apex-legends-star-wars-fifa-nbcuniversal-1848957274">felröppentek hírek</a> az EA eladásáról. A korábban előrehaladott tárgyalások szintjére eljutott NBCUniversal üzlet - úgy tűnik - kútba esett a vételár miatt, de érdeklődők továbbra is vannak: jelenleg legerősebbnek az Apple tűnik, de a Disney is képben van még. A képet kicsit árnyalja, hogy az EA inkább partneri fúzióban gondolkodik, ahol a nagyfőnök Andrew Wilson lenne az új közös cég vezetője.</p>
</li>
<li>
<p>Az érthetetlenül népszerű videós portál, a TikTok a hatalmas felhasználói bázisát kihasználva a játékiparba való <a href="https://www.videogameschronicle.com/news/tiktok-is-reportedly-planning-a-major-push-into-gaming/">belépésen gondolkozik</a>, elsősorban HTML5 (vagyis böngészős, de önálló engine is rakható mögé) minijátékok formájában.</p>
</li>
<li>
<p>Nem hivatalos asztali szerepjátékot <a href="https://www.dicebreaker.com/categories/roleplaying-game/news/final-fantasy-14-tabletop-rpg-eorzea-rpg">kapott</a> a <strong>Final Fantasy XIV</strong>. Az Eorzea (a játékvilág neve) RPG egyszerűen letölthető a <a href="https://eorzea-rpg.carrd.co">projekt weboldaláról</a> indulva.</p>
</li>
<li>
<p>A kezdőbarát rendszerű és kialakítású <strong>Quest</strong> szerepjáték <a href="https://www.adventure.game/news/quest-digital-edition-free-to-play-announcement">ingyenessé vált</a>, szabadon letölthető és terjeszthető.</p>
<p>Hülye shop account kell ehhez is, hogy szakadjon rá az ég arra, aki ezt kitalálta&hellip;</p>
</li>
<li>
<p>Élőszereplős <a href="https://variety.com/2022/tv/news/speed-racer-live-action-series-apple-1235277707/">sorozatot kap</a> a <strong>Speed Racer</strong> (<em>Mach Go Go Go</em>) anime az Apple TV+-on. A kormánynál a Bad Robot és J.J. Abrams, a két író/showrunner pedig többek között a <em>Snowpiercer</em> és a <em>Westworld</em> sorozatokról lehet ismert. Ez nem a 2008-as Watchowski tesók készítette, meglehetősen langyosan szereplő film újrázása, hanem az eredeti 1967-es anime feldolgozása lesz.</p>
</li>
<li>
<p>Januártól public domain lett a Micimackó első kötetének anyaga, és máris egy &ldquo;R&rdquo; besorolású horrorfilm <a href="https://www.dreadcentral.com/news/430297/winnie-the-pooh-blood-and-honey-violent-new-horror-film-reworks-a-childhood-classic-images/">készül</a> belőle <strong>Winnie The Pooh: Blood &amp; Honey</strong> címmel. Mozgókép még nincs (a YT-on felbukkant &ldquo;trailer&rdquo; videók mindegyike szemét, kamu), de pár állóképet már közzétettek, ahol meg lehet csodálni a maszk-dizájnokat&hellip;</p>
<p>A képek alapján eléggé szokványos maszkos slasher-szaga van az egésznek, nem sok reményt fűzök hozzá.</p>
</li>
<li>
<p>A Sony filmes/tévés részlegének vezetője <a href="https://www.videogameschronicle.com/news/sony-confirms-god-of-war-horizon-and-gran-turismo-tv-shows-are-in-the-works/">megerősítette</a>, hogy tévés sorozatokon dolgoznak a <em>God of War</em>, a <em>Horizon</em>, és a <em>Gran Turismo</em> játék(sorozatok) alapján (a Deadline <a href="https://deadline.com/2022/05/gran-turismo-movie-neill-blomkamp-video-game-adaptation-sony-playstation-1235033958/">úgy tudja</a>, hogy a GT nem sorozat, hanem film lesz, és a Neill Blomkampot szeretnék megszerezni rendezőnek). A GoW feldolgozásról már azt is tudni, hogy a <em>The Expanse</em>-t és a <em>The Wheel of Time</em>-t sikeresen tévére adaptáló producerek viszik a projektet. A hírek szerint az új sorozatok az Amazon Prime-on kaphatnak majd helyet, ha sikerre vezetnek a tárgyalások.</p>
</li>
<li>
<p>Harmadik évadot <a href="https://www.animenewsnetwork.com/news/2022-05-28/konosuba-anime-confirms-3rd-season-anime-adaptation-of-konosuba-an-explosion-on-this-wonderful-/.186131">kap</a> a <strong>Konosuba - God&rsquo;s Blessing on This Wonderful World</strong> komikus fantasy regénysorozat, sőt, anime készül a Meguminra fókuszáló <strong>An Expolsion&hellip;</strong> spinoff sorozatból is.</p>
</li>
<li>
<p>Az rpg.net rövid <a href="https://www.rpg.net/columns/interviews/interviews114.phtml">interjút készített</a> a brazil szerepjátékos indie szcéné kiemelkedő alakjával, Niogo Nogueirával (<em>Sharp Swords &amp;Sinister Spells</em> és testvérei, <em>Running Out of Time</em> és testvérei, <em>Halls of the Blood King</em>, stb.) a tavalyi Ennie díja és a közelgő kőkori <em>Primal Quest</em> c. szerepjátéka kapcsán.</p>
</li>
</ul>
<h2 id="220606">220606</h2>
<ul>
<li>
<p>Adam Savage <a href="https://www.youtube.com/watch?v=1W1gH8CueHk">járt már</a> a Corridor Digitalnál, de most a srácok <a href="https://www.youtube.com/watch?v=vjOOD70T_fM">keresték fel</a> az ősz legendát a filmes ereklyékkel és másolatokkal teletömött raktárában, hogy sztorizzanak egy kicsit.</p>
</li>
<li>
<p><a href="https://www.youtube.com/watch?v=7RWh6cxDKHY">Így néz ki</a>, ha a <strong>Diablo: Immortal</strong>-ban pénzért veszel előnyöket, és ha nem fizetsz semmit.</p>
<p>A játék vesszőfutása ezzel még nem fejeződött be: ahogy az várható volt, a <em>Diablo: Immortal</em> könyörtelenül <a href="https://www.videogameschronicle.com/news/maxing-out-a-diablo-immortal-character-could-reportedly-cost-up-to-110000/">a pénztárcákra utazik</a>. Ha valaki a casual játszogatás helyett a maximumot akarja kihozni a karakteréből, a számítások szerint alsó hangon 110,000 dollárt kell költenie a játék boltjában, hogy egyáltalán esélye legyen erre.</p>
<p>A legrosszabb, hogy a játék elején észre sem veszi ezt az egyszeri játékos, mert a fejlődés normálisnak tűnik, de ahogy közeledik az endgame felé, úgy lesz <a href="https://www.videogameschronicle.com/news/diablo-immortal-faces-a-backlash-as-metacritic-user-score-drops-to-blizzards-third-lowest-ever/">egyre fojtogatóbb</a> a játékbolt szükségessége.</p>
</li>
<li>
<p>Közben 18 európai ország (Magyarország nincs köztük) fogyasztóvédelmi egyesületei közös <a href="https://www.videogameschronicle.com/news/18-european-country-groups-have-joined-the-fight-against-loot-boxes/">összefogást hírdettek</a> az ún. &ldquo;loot box&rdquo;-ok térnyerése és a kiadók a vásárlókat megtévesztő sugallatai és kampányai miatt. A probléma már Amerikában is <a href="https://www.videogameschronicle.com/news/15-us-child-advocacy-groups-have-asked-the-ftc-to-investigate-ea-over-loot-boxes/">terítékre került</a>, lehet, hogy globális szabályozás érkezik (amit persze várhatóan fel fognak puhítani az egyes országok lobbistái).</p>
</li>
<li>
<p>Geeked Week kezdődött a Netflixnél, kitoltak egy csomó előzetest a közelgő új sorozataikhoz. Lássuk az érdekesebbeket: <a href="https://www.youtube.com/watch?v=G4QHrAcZalc">Wednesday reveal</a> (az <em>Addams Family</em>-ben megismert komor lányka élete a középiskolában; érdekesség, hogy az eredeti szerepet játszó Christina Ricci is szerepelni fog, de visszatér majd Catherine Zeta-Jones és Luis Guzman, és persze Tim Burton is), <a href="https://www.youtube.com/watch?v=YMUm_Upaqdw">Cabinet of Curiosites</a> (nyolc horrorfilmes rendező készített különálló epizódokat Guillermo del Toro tévés projektjéhez), <a href="https://www.youtube.com/watch?v=Y_zpkX3Z3hk">One Piece sneak peek</a> (a szupersikeres manga/anime tévés adaptációjának háttérmunkálatai), <a href="https://www.youtube.com/watch?v=uIdjcDTc9Vk">Resident Evil</a> (új trailer), és <a href="https://www.youtube.com/watch?v=cWJTB6FPVaA">The Sandman</a> (Neil Gaiman díjnyertes mítoszteremtő képregényeinek tévés változata).</p>
</li>
</ul>
<h2 id="220613">220613</h2>
<ul>
<li>
<p>Tíz éves <strong>Cypher System</strong>, ennek ünnepére végre <a href="https://www.montecookgames.com/announcing-the-cypher-system-open-license/">hivatalos nyílt licencet kap</a>. A <em>Cypher System Open License</em> és a <em>Reference Document</em> megjelenése valamikor nyáron várható majd.</p>
</li>
<li>
<p>Kentarou Miura tavalyi halála után is <a href="https://www.animenewsnetwork.com/news/2022-06-07/berserk-manga-continues-under-kentarou-miura-assistants-kouji-mori-supervision/.186405">folytatódik</a> az 1988-ban indult és rövid idő alatt kultikussá vált dark fantasy <strong>Berserk</strong> manga, a volt szerző asszisztense/tanítványa, Kouji Mori veszi át az irányítást.</p>
</li>
<li>
<p>Hivatalos <a href="https://www.dicebreaker.com/games/cyberpunk-2077-gangs-of-night-city/news/cyberpunk-2077-gangs-night-city-game">társasjátékot kap</a> a <strong>Cyberpunk 2077</strong>, ahol a játékosok különféle képességekkel rendelkező, a Night City feletti uralomért viaskodó bandákat, és a belőlük képzett szólókat, netrunnereket, és techieket irányíthatnak majd. Megjelenési dátum még nincs, de várható majd közösségi gyűjtés a projektre.</p>
</li>
<li>
<p>Egy rövidke <a href="https://www.youtube.com/watch?v=x4ztgjvfU60">előzetessel</a> bemutatkozott a Netflixre szeptemberben érkező, 10 részes CD Projekt RED - Trigger kiberpunk anime, a <strong>Cyberpunk: Edgerunners</strong>. Egy <a href="https://www.youtube.com/watch?v=FPDJJIPuCgE">kisebb részlet</a> is érkezett még hozzá, amelyben a <em>Cyberpunk 2077</em> játékban is szereplő Maelstrom Gang mutatkozik be.</p>
</li>
<li>
<p>A <em>Kurzgesagt</em> csatorna ismét nagyszerű <a href="https://www.youtube.com/watch?v=75d_29QWELk">videót készített</a> az emberi szokásokról és a változás nehézségeinek közérthető tudományos hatteréről - valamint, hogy hogyan lehet a lustaságon, a megszokott dolgokon átjutni. :)</p>
</li>
<li>
<p>Egy ideje már tudott volt, hogy készül az új <strong>Dragon Age</strong> játék, és a hónap elején hivatalosan is <a href="https://blog.bioware.com/2022/06/02/our-next-adventure-dragon-age-dreadwolf/">bejelentették</a> az alcímét: <em>Dread Wolf</em>. Azon túl, hogy Solas, a kétes megítélésű istenség (ha az egyáltalán) titulusa ez, semmi mást nem árultak még el a játékról. Megjelenés valószínűleg leghamarabb csak jövőre.</p>
</li>
<li>
<p>Decemberben érkezik a <strong>Dragon Age: Absolution</strong> animációs sorozat a Netflixre, ehhez jött most egy <a href="https://www.youtube.com/watch?v=2A1PSiPSs_k">rövidke előzetes</a>.</p>
</li>
<li>
<p>A minőségi linux hardverekre (desktop, laptop, szerver, billentyűzet, stb.) specializálódott amerikai System76 cég (ők a népszerű Pop!_OS disztibúció készítői és fejlesztői is) <a href="https://www.gamingonlinux.com/2022/06/linux-hardware-vendor-system76-is-coming-to-europe/">európai lerakatot nyit</a> hamarosan, ami nagyban segíthet a szállítási költségek csökkenésében.</p>
</li>
<li>
<p>A Devolver Digital közzétette pár érkező játékának előzetesét (és a <a href="https://www.youtube.com/watch?v=H4bACN_8lLo">szokásos éves marketing agymenését</a>). Mint mindig, most sem kell csalódnunk az egzotikus felhozatalban&hellip;</p>
<p>Új, rajzfilmes <a href="https://www.youtube.com/watch?v=CI6D2iYCTcU">előzetest</a> kapott az augusztusban érkező <strong>Cult of the Lamb</strong>, ami egyfajta különleges faluépítős - soulslike - akció rpg keveréknek néz ki.</p>
<p>(SplatterCat <a href="https://www.youtube.com/watch?v=m1QbICb2BaQ">végigjátszotta</a> a demót, ez alapján mindenki belőheti, nagyjából mire számíthat, szerintem érdekesnek néz ki.)</p>
<p><a href="https://www.youtube.com/watch?v=7R1XJv-pylk">Ez pedig</a> a jövőre befutó <strong>Anger Foot</strong>, egy first person shooter-&hellip; kicker(?</p>
<p>A többi már csak röviden: <a href="https://www.youtube.com/watch?v=bGwAtbQIC_8">The Plucky Squire</a> (kevert 2d-3d akció-platformer), <a href="https://www.youtube.com/watch?v=x6j0zKSXAFE">Skate Story</a> (üvegből és fájdalomból gyúrt démon vagy, akinek át kell gördeszkáznia az Alvilágon&hellip;</p>
</li>
<li>
<p>A Microsoft <a href="https://www.youtube.com/watch?v=QZXUBdFccyE">külön bemutatót tartott</a>, amelyen sok új előzetest mutattak a rég készülő nagyágyúkról (l. alább), új játékként az Obsidian különleges hangulatú és kinézetű narratív középkori kalandjátéka, a <a href="https://www.youtube.com/watch?v=9wIq6cwv708">Pentiment</a>, illetve az axe &amp; pistol fantasy akció-kalandjáték <a href="https://www.youtube.com/watch?v=hqG0rDih5IY">Flintlock</a> tűnt ki a felhozatalból.</p>
<p>A Bethesda <a href="https://www.youtube.com/watch?v=IpY_IMjT9Ik">megmutatta</a> az eddig eléggé titkolt, jövőre halasztott <strong>Redfall</strong> játékát. Open world co-op horror fps-ről van szó, ami a pre-béta külsőt nem nézve is elég bénának néz ki&hellip;</p>
<p>Ugyanekkor került sor a várva várt <strong>Starfield</strong> <a href="https://www.youtube.com/watch?v=zmb2FJGvnAw">bemutatóra</a> is, és ez már sokkal meggyőzőbbnek tűnik. A játékmenet nagyban emlékeztet a <em>No Man&rsquo;s Sky</em>-ra, de megtoldották még rendes shooter mechanikálva, élő városokkal és településekkel, részletes karakter generátorral, szerepjátékos elemekkel, változatos küldetés-generátorral és űrhajóépítéssel is.</p>
<p>A végén feltűnik a Steam logó is, szóval úgy tűnik, nem lesz Xbox exkluzív, mint eddig tűnt (bár lehet, hogy lesz valami halasztás). Ez azt is jelenti, hogy játszható lesz linuxon is, remélhetőleg.</p>
<p>A <strong>Diablo 4</strong> is kapott két új videót: először <a href="https://www.youtube.com/watch?v=4xam1qjx2iw">bemutatkozott</a> a nekromanta kaszt, utána pedig kaptunk egy új <a href="https://www.youtube.com/watch?v=94wQxtv_sAc">játékmenet bemutatót</a> is (címszavakban: karakteralkotás, dinamikus open world elemek, world bossok, PC/Xbox crossplay, pvp, teljesen átvariált paragon rendszer).</p>
</li>
</ul>
<h2 id="220620">220620</h2>
<ul>
<li>
<p>A Sony Pictures <a href="https://deadline.com/2022/06/one-punch-man-manga-movie-sony-justin-lin-scott-rosenberg-jeff-pinkner-script-1235044549/">lecsapott</a> a tizedik <em>Fast&amp;Furious</em> filmből kiszálló Justin Linre és ő rendezheti az élőszereplős <strong>One Punch Man</strong> filmet, sőt társ-producer is lesz, és az írásba is beszáll.</p>
<p>Egyes rajongók máris a <a href="https://www.youtube.com/watch?v=xMFUNpBmMt4">Re:Anime</a> csapatát követelik a stábba&hellip;</p>
</li>
<li>
<p><a href="https://store.steampowered.com/sale/nextfest">Elindult</a> az ezévi <strong>Steam Next Fest</strong>, ahol főleg indie fejlesztők mutathatják meg magukat kicsit jobban. A fesztivál ideje alatt számos cím leértékelve kapható és több esetben vásárlás előtt demókat is ki lehet próbálni (és most ezekkel kitűzőket is lehet kapni).</p>
</li>
<li>
<p>Új <a href="https://www.youtube.com/watch?v=n2b1zQkYsyM">előzetest kapott</a> az 1994-es kultjáték, a <strong>System Shock</strong> felújított változata. Bár a fejlesztés egy időre elakadt, nemrég új lendületet kaptak és úgy tűnik, el fognak jutni a célvonalig.</p>
</li>
<li>
<p>Egy ideje már tudott volt, hogy elkészülhet a kritikailag is sikeres <strong>Joker</strong> film folytatása, de a <a href="https://www.hollywoodreporter.com/movies/movie-news/joker-2-lady-gaga-joaquin-phoenix-todd-phillips-in-musical-1235154135/">legfrissebb hírek</a> szerint elképzelhető, hogy egyfajta musical formát fog kapni. Nagyok még a kérdőjelek, de a Hollywood Reporter szerint Lady Gaga is képben van, ő játszaná Harley Quinnt.</p>
</li>
<li>
<p>Megjelentek a <strong>Resident Evil</strong> 2, 3, és 7 next-gen frissítések PC-re is, és egyesek öröme hamar <a href="https://www.videogameschronicle.com/news/resident-evil-2-3-and-7-pc-upgrades-have-changed-the-minimum-requirements-and-broken-some-mods/">csalódássá változott</a>: a játék magasabb minimum op.rendszer és gépigénye gyakorlatilag kizárt jópár olyan játékost, akinek a gyengébb hardverén még elindultak a régi verziók, de az újak már nem. A patch-ek ráadásul nem is vonhatók vissza, és újbóli letöltéskor sem lehet kiválasztani a régi verziót. (Közben <a href="https://www.videogameschronicle.com/news/the-ps-plus-collection-version-of-resident-evil-7-cant-be-upgraded-for-free/">kiderült</a>, hogy a PS Plus Collection-ben megvásárolt RE7 példányokra sem telepíthető a patch, csak újként megvett játékra.)</p>
<p>(Aztán egy még <a href="https://www.videogameschronicle.com/news/resident-evil-pc-upgrades-can-now-be-reversed-after-overwhelming-community-response/">frissebb lépéssel</a> a Capcom mégis lehetővé tette a visszatérést a régi verziókra.)</p>
</li>
<li>
<p><a href="https://deadline.com/2022/06/lord-of-the-rings-the-war-of-the-rohirrim-brian-cox-miranda-otto-1235045883/">Bejelentették</a> a 2024 tavaszára kitűzött <strong>The Lord of the Rings: The War of the Rohirrim</strong> film szereplőgárdáját; Miranda Otto visszatér Éowyn és a narrátor szerepében, és Brian Cox lesz Rohan királya. Az ismert filmek és könyvek előtt 183 évvel játszódó történet a Helm-szurdok legendás csatáját eleveníti majd fel.</p>
</li>
<li>
<p>Közel húsz évvel az eredeti után <a href="https://www.youtube.com/watch?v=UM95ngzoqrU">ráncfelvarrt kiadást kap</a> a <strong>Baldur&rsquo;s Gate: Dark Alliance 2</strong>, és szinte minden platformon meg fog jelenni (Steam-en is).</p>
</li>
<li>
<p>A crowdfunding körökben jól ismert és megbízható <strong>BackerKit</strong> platform <a href="https://www.enworld.org/threads/backerkit-announces-crowd-funding-platform.689261/">elindítja</a> a saját gyűjtési megoldását is, és ezzel olyan, a marketingtől a kampány menedzselésen át a teljesítésig terjedő komplex, egyetlen site-on működő közösségi gyűjtéses szolgáltatáscsomagjuk lesz, amivel komolyan versenybe szállhatnak a piacot még mindig masszívan uraló, de kevesebb szolgáltatást nyújtó és az utóbbi években megtépázott hírnevű Kickstarterrel. Egyelőre még csak a korábbi jó kapcsolatokat ápoló meghívott kevesek indíthatnak kampányokat, de valamikor jövő év elején kiterjesztik szélesebb körben is.</p>
</li>
<li>
<p>Már <a href="https://www.truffleshuffle.co.uk/product/34650/stranger-things-hellfire-club-dice-stress-ball">előrendelhető</a> a &ldquo;teljesen eredeti&rdquo; <em>Stranger Things</em> Hellfire Club 20-oldalú kockát formázó, ökölnyi méretű stresszlabdája&hellip;</p>
</li>
<li>
<p>Az elképesztően sikeres <strong>Vampire Survivor</strong> gyakorlatilag új műfajt teremtett maga körül (bár elődjei azért már voltak), és a BestIndieGames most <a href="https://www.youtube.com/watch?v=MhdTuf4tF5I">összeszedte</a> az érkező klónok legjobbjait egy videóba.</p>
</li>
<li>
<p>Natív <a href="https://www.gamingonlinux.com/2022/06/total-war-warhammer-iii-released-for-linux-with-a-port-from-feral/">linux portot kapott</a> a <strong>Total War: Warhammer 3</strong>, ami tartalmazza a legújabb frissítéseket is. Ezen verzió egyetlen hátránya, hogy nem lehetséges eltérő operációs rendszerek között multiplayer játékot játszani.</p>
</li>
<li>
<p>A <strong>Power Rangers</strong> csapata <a href="https://www.belloflostsouls.net/2022/06/power-rangers-come-to-netflix-expansive-universes-and-multiple-projects-in-the-works.html">visszatér</a>, és ezúttal a Netflixen fognak felbukkanni, a sorozaton kívül tervezetten több filmmel és az ígéretek szerint felnőttebb tartalommal (de lesznek külön gyerekeknek szóló mellékágak is).</p>
</li>
<li>
<p>Júliusban jelenik meg a <strong>Stargate</strong> szerepjáték új inkarnációja, amit ezúttal a Wyvern Gaming és a Modiphius kooperációja <a href="https://bleedingcool.com/games/wyvern-gaming-modiphius-announce-stargate-sg-1-roleplaying-game/">hozott tető alá</a>. Az alaprendszer a modern/sci-fi környezethez igazított D&amp;D 5E-re fog hasonlítani, de lesznek eltérések, pl. a kasztok csak az 5. szintig fejlődhetnek, utána szabad, feat-alapú fejlődése lesz mindenkinek. Az alapkönyv és pár kiegészítő már <a href="https://www.modiphius.net/collections/stargate-sg-1-rpg">előrendelhető</a>, de fontos tudni, hogy pdf változat egyelőre nem lesz, csak fizikai példány rendelhető.</p>
<p>Szinte garantálható a sokadik botrányos kiadás, ami tele lesz hibákkal és kénytelenek lesznek kicserélni a már leszállított példányokat.</p>
</li>
<li>
<p>Talán még emlékeznek rá páran, de a klasszikus stratégiai játékairól (pl. <em>Dune 2</em>, <em>Command &amp; Conquer</em>) ismert <em>Westwood Studios</em>nak volt egy szerepjátéka is, a 2000-ben megjelent <strong>Nox</strong>. Ennek <a href="https://www.gamingonlinux.com/2022/06/westwood-classic-rpg-nox-lives-on-with-the-opennox-game-engine/">jelent meg</a> most egy nyílt forráskódú változata (Linuxon és Windowson is) <em>OpenNox</em> címmel, ami kijavítgatja az eredeti hibáit, frissíti a megjelenítést és az online lehetőségeket, és még sok egyebet ad a játékhoz. Az eredeti játék asset-ek továbbra is szükségesek!</p>
</li>
<li>
<p>Egy új-zélandi streamer több, mint 15 ezer dollárt <a href="https://www.videogameschronicle.com/news/a-diablo-immortal-player-spent-15000-getting-a-rare-gem-then-destroyed-it-in-protest/">költött</a> a <strong>Diablo Immortal</strong>-ban, mire sikerült a legerősebb, ötcsillagos legendás ékövekből szereznie egyet, majd ezután demonstratíve szándékosan összetörte azt (egy gyengébb tárgyba applikálva), végül törölte a karakterét és a játékot is, miközben nem túl finoman elküldte a Blizzardot melegebb éghajlatra&hellip; Eközben a játék már 8 millió letöltésnél és állítólag 24 milliós bevételnél jár, úgyhogy nemigen érdeklik őket az ilyen akciók, sem a <a href="https://www.videogameschronicle.com/news/diablo-immortal-now-has-the-lowest-user-score-in-metacritic-history/">legrosszabbra értékelt</a> kritikák.</p>
</li>
<li>
<p>A Dicebreaker érdekes <a href="https://www.dicebreaker.com/categories/roleplaying-game/opinion/dnd-dm-learn-from-elden-ring">cikket közölt</a> két, a brutálisan nehéz és frusztráló <strong>Elden Ring</strong> játékból elleshető játékmesteri trükkről, elsősorban D&amp;D 5E sandboxra fókuszálva, azaz hogyan tedd a világodat veszélyessé és a találkozások miként tehetők mégis élvezetessé (a halálos harcok erőltetése helyett).</p>
</li>
<li>
<p>Aki egy jobbféle Aliens mókára vágyna (azaz szűk lámpafénynél bóklászni egy kihalt űrhajó labirintusában, miközben xenomorfok vadásznak rá) kicsit indie köntösben, az tegyen próbát a <strong>Nemesis Distress</strong> játékkal, vagy kukkantson bele SplatterCat szűk félórás <a href="https://www.youtube.com/watch?v=TC8BHbgrV-s">bemutatójába</a>.</p>
</li>
</ul>
<h2 id="220627">220627</h2>
<ul>
<li>
<p>Még márciusban volt hír, hogy a Bungie egy sor gyanús Youtube letiltást vizsgál, ami látszólag tőlük érkezett, és nemrég <a href="https://www.videogameschronicle.com/news/a-destiny-youtuber-who-allegedly-impersonated-bungie-is-being-sued-by-the-studio-for-7-7m/">fény derült arra is</a>, hogy több, mint 7,5 millió dolláros kártérítési pert indítottak egy ismert <strong>Destiny</strong> youtuber ellen, aki Bungie, illetve partner alkalmazottnak kiadva magát letilttatta a riválisait - a perirat szerint kicsinyes bosszúból, mert a Bungie előbb az ő videóját tiltotta le túl hosszú játékbeli zenei részlet miatt.</p>
</li>
<li>
<p>Véget ért a júniusi <em>Steam Next Fest</em>, és SkillUp <a href="https://www.youtube.com/watch?v=hF0UZ-WC_pI">összeszedett</a> 25-öt a demók közül, amelyeket a legjobbaknak és legérdekesebbeknek tartott. Amire felhívnám a figyelmet én is, az a <em>Beneath Oresea</em>, a <em>Cult of the Lamb</em>, a <em>Lost Eidolons</em>, és a <em>Power Chord</em>.</p>
<blockquote>
<p>Igen, nekem bejönnek a kártyás roguelike-ok, bár azért erősen megválogatom őket.</p>
</blockquote>
</li>
<li>
<p>Elindult és július 7-ig tart a <em>Steam</em> szokásos nyári vására. A minijáték most egy nyomozós, játékkeresős újdonság (fél óra alat végig lehet nyomkodni, bár nem igazán éri meg), de a napi 1x discover queue is ad kártyát, amelyből szokás szerint kitűzőt lehet kirakni.</p>
<blockquote>
<p>Ilyen euró árfolyam mellett már nagyon meg kell nézni az akciókat is&hellip; és még mindig rengeteg sosem játszott játék van a könyvtáramban.</p>
</blockquote>
</li>
<li>
<p>Az Ulisses Spiele angolul is <a href="https://ulisses-us.com/what-is-the-black-cat-black-cats-bring-bad-luck/">kiadja</a> majd a német területen népszerű <strong>Die Schwarze Katze</strong> (<em>The Black Cat</em>) című fantasy szerepjátékát, amelyben a macskák egy része egy kozmikus esemény hatására értelmessé válik, és az embereket csak hasznos, de veszélyes hülyéknek nézik - mint az közismert&hellip;</p>
</li>
<li>
<p>Az Invicta csatorna most a Star Wars köztársasági jedikről <a href="https://www.youtube.com/watch?v=6RInskQPMv8">készített</a> igen tartalmas dokumentumfilmet.</p>
</li>
<li>
<p>2024-ben lesz 50 éves a <em>Dungeons&amp;Dragons</em>, és mivel elég sok pletyka és félreértés kapcsolódik a kezdeti évtizedek történetéhez, egy hamarosan megjelenő könyv, a <strong>Slaying the Dragon</strong> tételesen, ex-alkalmazottakkal folytatott interjúkkal és dokumentumok átfésülésével alátámasztva igyekszik majd eloszlatni a ködöt és elválasztani a tényeket a rájuk rakódott híresztelésektől. A Dicebreaker ebből a kiadványból <a href="https://www.dicebreaker.com/series/dungeons-and-dragons/feature/dnd-history-things-you-didnt-know">válogatott össze</a> 10 ilyen érdekes esetet.</p>
</li>
<li>
<p>Ma, azaz június 27-én <a href="https://www.videogameschronicle.com/news/the-atari-brand-is-50-years-old-today/">50 éves</a> az Atari cég és márkanév (ami egyébként még mindig létezik).</p>
<blockquote>
<p>Tinédzser koromban nekem nem <em>&ldquo;kómorodom&rdquo;</em> volt, mint más osztálytársaimnak, hanem egy <em>Atari 800 XL</em>. Bár hasonló 65xx architektúrára épültek és az assembly utasításkészletük is nagyon közel állt egymáshoz, nem voltak kompatibilisek. Később a 64 kilobájtos(!) alap memória egy hardveres tuninggal felbővítésre került 256 kilobájtra, amit speciális regiszterekkel lehetett lelapozni a fő memóriába. Elég komoly kultúrája volt a gépnek a lengyeleknél és a németeknél, rengeteg játékot fejlesztettek és adtak ki rá, máig vannak játékos találkozók, demóversenyek és internetes magazinok (korábban diskmag-ok), amik a géppel foglalkoznak és elképesztő dolgokat tudnak kicsikarni belőle.</p>
</blockquote>
<blockquote>
<p>Amúgy egyidős velem a cég&hellip;</p>
</blockquote>
</li>
<li>
<p>Ha mindig is szerettél volna terminál ablakban pokémonozni, akkor a <strong>Pokete</strong> minden bizonnyal a te <a href="https://www.gamingonlinux.com/2022/06/pokete-is-a-pokemon-like-game-for-your-terminal/">játékod lesz</a> (Windowson is fut, bár Python kell hozzá).</p>
</li>
<li>
<p>Az <em>Upper Echelon Gamers</em> egy ex-alkalmazottól beszerzett belső dokumentumokra hivatkozva <a href="https://www.videogameschronicle.com/news/cyberpunk-2077s-external-qa-team-allegedly-misled-cd-projekt-over-its-experience/">azt állítja</a>, hogy a <strong>Cyberpunk 2077</strong> a romániai Quantic Labs-hoz kiszervezett  minőségellenőrzését rosszul menedzselték, a tesztcsapatok frissen kiképzett újoncokból álltak, és a CD Red-nek átadott tesztjelentések jórészt használhatatlanok voltak.</p>
</li>
<li>
<p>Gyorsértékelések (és az <a href="https://www.reddit.com/r/PeteRPG/comments/u3f5p9/anime_2022_tavasz/">Anime 2022 tavasz</a> is frissítve sok kaszálással):</p>
<ul>
<li>
<p><em>Aharen-san wa Hakarenai</em> 1x12 END: Bár érzésem szerint sokat kihagytak a mangából, igazából jól mutatta be a különös és egyedi stílusát, és sikerült kerek történetet alkotni a megmaradt részekből. Nem tudni lesz-e folytatás, felőlem jöhet még. 6/10</p>
</li>
<li>
<p><em>RPG Fudousan</em> 1x12 END: Az igazat megvallva nagy kínlódás volt az egész, de apróbb részeiben volt benne olyan és annyi humor és báj, hogy végignéztem, bár a vége, az utolsó két rész nagyon fájt&hellip; Ha lesz is folytatás, nemigen térek vissza rá. 4/10</p>
</li>
<li>
<p><em>Spy x Family</em> 1x12 END: A szezon sorozata, ez vitán felül áll. Párhuzamosan olvastam a mangát és néztem a részeket (1 epizód = 1 fejezet), érdekes volt látni a kisebb-nagyobb eltéréseket, de igazából semmi nem hiányzott, sőt, néhol az anime volt a jóval több (pl. a Anya &ldquo;megmentése&rdquo; a kastélyból a mangában sokkal rövidebb). Októberben jön a folytatás, várós. 8/10</p>
</li>
<li>
<p><em>Kenobi</em> 1x6 END: Nem voltak nagy elvárásaim vele szemben, nem ültem fel a hype-vonatra sem. A felépítésén, a történetén érződött, hogy a korábban bedarált filmet használták fel, ez igazából segítette a koherens történetet, de a betoldások a 6x40 perchez több helyen is soknak és vékonynak bizonyultak. Összességében azért elégedett voltam, és az utolsó két rész felhúzta a billegős pontszámot. 7/10</p>
</li>
</ul>
</li>
</ul>

		</div>
		<footer class="post__footer">
			
<div class="post__tags tags clearfix">
	<svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5 0 11V3C0 1.5.8.8.8.8S1.5 0 3 0h8c1.5 0 3 .6 3 .6S15 1 16 2l15 15s1 1 1 2zM7 10a3 3 0 1 0 0-6 3 3 0 0 0 0 6z"/></svg>
	<ul class="tags__list">
		<li class="tags__item">
			<a class="tags__link btn" href="/ghpeterpghu/tags/kocka7/" rel="tag">kocka7</a>
		</li>
	</ul>
</div>
		</footer>
	</article>
</main>




			</div>
			
		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2022 Petrus.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/ghpeterpghu/js/menu.js"></script>
</body>
</html>