<!DOCTYPE html>
<html class="no-js" lang="en">
<head>
	<meta charset="UTF-8">
	<meta name="viewport" content="width=device-width, initial-scale=1">
	<meta http-equiv="X-UA-Compatible" content="IE=edge">
	<title>Planescape - frakciók Sigilben - PeteRPG</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
		<meta property="og:title" content="Planescape - frakciók Sigilben" />
<meta property="og:description" content="Ezek a frakciók a világban később bekövetkezett Frakcióháború (Faction War) előttiek, többségük felbomlott a háborúban, vagy kiírtották őket&hellip;
Az Ellenszegülők (Az Elveszettek) - Athar A CSOPORT FILOZÓFIÁJA: A fickók szerint a nagy hatalmak mind hazugok! Azok, akik &ldquo;isteneknek&rdquo; nevezik magukat, ugyanolyan halandók, mint mi vagyunk. Ó, igen&hellip; ők hihetetlenül hatalmasak, de nem istenek. Végül is, ők is meghalnak, boldog áhítatban kell tartaniuk a híveiket, és néha ugyanúgy civakodnak egymás közt, mint a gyerekek." />
<meta property="og:type" content="article" />
<meta property="og:url" content="https://zistenz.github.io/ghpeterpghu/posts/pscape/ps_factions/" /><meta property="article:section" content="posts" />
<meta property="article:published_time" content="2022-01-03T00:00:00+00:00" />
<meta property="article:modified_time" content="2022-01-03T00:00:00+00:00" />


		<meta itemprop="name" content="Planescape - frakciók Sigilben">
<meta itemprop="description" content="Ezek a frakciók a világban később bekövetkezett Frakcióháború (Faction War) előttiek, többségük felbomlott a háborúban, vagy kiírtották őket&hellip;
Az Ellenszegülők (Az Elveszettek) - Athar A CSOPORT FILOZÓFIÁJA: A fickók szerint a nagy hatalmak mind hazugok! Azok, akik &ldquo;isteneknek&rdquo; nevezik magukat, ugyanolyan halandók, mint mi vagyunk. Ó, igen&hellip; ők hihetetlenül hatalmasak, de nem istenek. Végül is, ők is meghalnak, boldog áhítatban kell tartaniuk a híveiket, és néha ugyanúgy civakodnak egymás közt, mint a gyerekek."><meta itemprop="datePublished" content="2022-01-03T00:00:00+00:00" />
<meta itemprop="dateModified" content="2022-01-03T00:00:00+00:00" />
<meta itemprop="wordCount" content="6977">
<meta itemprop="keywords" content="planescape," />
	<link rel="preconnect" href="https://fonts.gstatic.com" crossorigin>
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">

	<link rel="stylesheet" href="/ghpeterpghu/css/style.css">
	

	<link rel="shortcut icon" href="/ghpeterpghu/favicon.ico">
		
</head>
<body class="body">
	<div class="container container--outer">
		<header class="header">
	<div class="container header__container">
		
	<div class="logo logo--mixed">
		<a class="logo__link" href="/ghpeterpghu/" title="PeteRPGv4" rel="home">
			<div class="logo__item logo__imagebox">
					<img class="logo__img" src="/ghpeterpghu/img/profile_128.jpg">
				</div><div class="logo__item logo__text">
					<div class="logo__title">PeteRPGv4</div>
					<div class="logo__tagline">PeteRPG</div>
				</div>
		</a>
	</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menu</span>
	</button>
	<ul class="menu__list">
		<li class="menu__item">
			<a class="menu__link" href="/ghpeterpghu/posts/about/">
				
				<span class="menu__text">Mi ez az oldal?</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/minirpgk/">
				
				<span class="menu__text">Mini-RPG-k</span>
				
			</a>
		</li>
		<li class="menu__item">
			<a class="menu__link" href="/ghpeterpghu/rpg-ismertetok/">
				
				<span class="menu__text">Szerepjáték ismertetők</span>
				
			</a>
		</li>
	</ul>
</nav>

	</div>
</header>
		<div class="wrapper flex">
			<div class="primary">
			
<main class="main" role="main">
	<article class="post">
		<header class="post__header">
			<h1 class="post__title">Planescape - frakciók Sigilben</h1>
			<div class="post__meta meta"><div class="meta__item-author meta__item">
	<svg class="meta__icon icon icon-author" width="16" height="16" viewBox="0 0 12 16"><path d="M6 1c2.2 0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class="meta__text">Petrus</span>
</div>
<div class="meta__item-datetime meta__item">
	<svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class="meta__text" datetime="2022-01-03T00:00:00Z">2022-01-03</time></div></div>
		</header>
		<div class="content post__content clearfix">
			<p>Ezek a frakciók a világban később bekövetkezett Frakcióháború (Faction War) előttiek, többségük felbomlott a háborúban, vagy kiírtották őket&hellip;</p>
<h2 id="az-ellenszegülők-az-elveszettek---athar">Az Ellenszegülők (Az Elveszettek) - Athar</h2>
<p><strong>A CSOPORT FILOZÓFIÁJA:</strong> A fickók szerint a nagy hatalmak mind hazugok! Azok, akik &ldquo;isteneknek&rdquo; nevezik magukat, ugyanolyan halandók, mint mi vagyunk. Ó, igen&hellip; ők hihetetlenül hatalmasak, de nem istenek. Végül is, ők is meghalnak, boldog áhítatban kell tartaniuk a híveiket, és néha ugyanúgy civakodnak egymás közt, mint a gyerekek. Thor, Zeus és a többiek mind csak imposztorok.</p>
<p>Kell, hogy legyen egy igazi Isten, vagy akár több is, de az ilyen hatalom minden érthetőség fölött áll. Az ilyen lényeket nem lehet látni, nem lehet hozzájuk beszélni, és a halandók képtelenek megérteni őket. Azt kérdezed, hogy mi a bizonyíték? Nézz a papok varázslataira és kapott erőire! Honnan származnak valójában ezek az erők?</p>
<p>Megmondom én neked, fickó! Ezek az erők az igazi istentől származnak, és ő akaratát képviselik. Az ő akaratának csatornái. A bolond halandók azt hiszik, hogy ezek az erők az ő fenséges uraiktól származnak, és ezek a &ldquo;fenségek&rdquo; semmit sem tesznek annak érdekében, hogy megcáfolják ezt. Ysgard, Mechanus, Baator és a többi sík&hellip; mind hazugságok! Ezek nem a hatalmak részei, hanem egyszerű földek, amelyeket a hatalmak akarata formál. Bárki meg tudja ezt tenni, megfelelő tapasztalatokkal rendelkezve. A holt lelkek minden aggódása és verejtéke csupán jutalom, ha egyáltalán létezik ilyen, és nem az Egy után való vágyakozás. A proxik csupán bio-mágikus teremtmények, a természetes síkmágia eredményei. Persze az Ellenszegülők nem hülyék. &ldquo;Hagyjuk a hatalmakat, hadd hívják magukat isteneknek,&rdquo; mondják, &ldquo;nem ér meg egy vitát, mert a hatalmak csak fitogtatni kezdenék erejüket.&rdquo; Végül is, egy dühös hatalom veszélyes ellenfél. Minden Ellenszegülő le szeretné rántani a leplet a dolgokról, fel akarják fedezni a titkot minden mögött, és az ismeretlen arcába akarnak nézni.</p>
<p><strong>ELSŐDLEGES SÍK ÉS BEFOLYÁSOK:</strong> Az Asztrál, ahol a haldokló hatalmak testét mutogatják bizonyítékul az elméletükre. Az Ellenszegülők főhadiszállása Sigilben a Romos Templom, egy hely, ami mára már halott, rég elfeledett istené volt, Aoskaré.</p>
<p><strong>SZÖVETSÉGESEK ÉS ELLENSÉGEK:</strong> Az Ellenszegülők filozófiája hasonlatos a Forrásban Hívőkéhez. Gyakran szövetségesek, de nem mindig.</p>
<p><strong>ALKALMASSÁG:</strong> Az Ellenszegülők azon kevés frakciók egyike, amely megköti a tagjainak a választható kasztokat. Választott istenek papjai soha nem lehetnek a frakció tagjai, mert lehetetlen egy &ldquo;sarlatán&rdquo; istenség hitét fenntartani. Általános papok (nagyobb erőkben hívők) lehetnek tagok. Bármely fajúak lehetnek, jellemmegkötés nincs.</p>
<p><strong>ELŐNYÖK:</strong> Az Ellenszegülők a következő varázslatokra immunisak: Elűzés (Abjure), Madárjóslás (Augury), Megátkozás (Bestow Curse), Átok (Curse), Jövendölés (Divination), Lenyűgözés (Enthrall), Követelés (Exaction), Szent Szó (Holy Word) és a Küldetés (Quest).</p>
<p><strong>HÁTRÁNYOK:</strong> Mivel az Ellenszegülők kétségbe vonják az erők isteni voltát, így ezeknek az erőknek a papjai nem támogatják őket varázslatokkal, mágikus eszközökkel, főként azokkal, amelyek a gyógyítással foglalkoznak. Csak a legélesebb helyzetek kényszeríthetik arra a papot, hogy megtörje ezt a megkötést. Persze, egyetlen önbecsüléssel rendelkező Elveszett sem fogja hagyni, hogy bármilyen erő csak úgy megérintse őt&hellip;</p>
<p><em>&ldquo;HÉ, te PRIMITÍV! GONDOLOD, ha TÉNYLEG lenne ISTEN, amely a SORSODAT VIGYÁZZA, akkor ITT LENNÉL?&quot;</em><br>
<em>- Terrance, az Ellenszegülők frakcióvezetője</em></p>
<h2 id="a-forrásban-hívők-istenesek-istenemberek---believers-of-the-source">A Forrásban Hívők (Istenesek, Istenemberek) - Believers of the Source</h2>
<p><strong>A CSOPORT FILOZÓFIÁJA:</strong> Ezeknek a karaktereknek minden dolog isteni eredetű. Minden és mindenki el tudja érni a magasabb szintű dicsőséget - ha nem ebben az életben, akkor a következőben. Az egészhez csupán türelem szükséges. Hogy is mondják? Mindenki - elsődlegesek, síklakók, holt lelkek, proxik és mindenki más egy tesztnek van alávetve. Túlélni, sikereket elérni, és felemelkedni - mindenkinek ez a célja. Ha kudarcot vallasz, akkor újraszületsz és próbálkozhatsz ismét. Ez egyszerű és egyenes dolog.</p>
<p>Persze ez nem jelenti azt, hogy könnyű is. Először is senki sem tudja, hogy mi az a teszt, amin meg kell felelni. Jónak vagy gonosznak kell lenni, vagy mi? Az &ldquo;Istenemberek&rdquo; pont ezt próbálják meg eltalálni. Másodszor is, az előrehaladás visszafelé is működik. Ha valaki hibázik, akkor legközelebb talán elsődlegesként születik újjá. És itt vannak azok, akik igazán nagyot hibáztak, és ördögökként tértek vissza. Hatalommá lenni nem jelenti a körforgás végét. Valami van még ezen is túl, valami, amihez még maguknak az erőknek is fel kell emelkedniük. Ezt az utolsó határt átlépve lehet egyesülni a végső léttel, és kiszakadni a multiverzumból. Mivel meghatározott számú lény él a világban, előbb vagy utóbb mind fel fognak emelkedni. A legtöbb elsődleges anyagi világ már most is elég ritkán lakott. Amikor egy elsődleges egy fokkal magasabbra lép, akkor eggyel kevesebb elsődleges fog élni a multiverzumban - hacsak egy síklakó kudarcot nem vall, és elölről nem kezdi mint elsődleges. De előbb vagy utóbb ki fogunk futni a létekből, ahogy mindenki felemelkedik. Amikor ez megtörténik, a multiverzum véget fog érni, bezár a bazár, elhalványulnak a fények. Ahogy láthatod, az Istenemberek követői felállítottak egy teóriát a multiverzum céljára. Az elsődleges anyagi, a belső és a külső síkok mind azért léteznek, hogy próbára tegyék és megtisztítsák a lelkeket. Már csak azt kell kitalálni, hogy mit és hogyan tesztelnek. Amikor ez sikerül, akkor az Istenemberek meggyorsítják a multiverzum végét, és új létbe kezdenek.</p>
<p><strong>ELSŐDLEGES SÍK ÉS BEFOLYÁSOK:</strong> Az Éteri sík. Az Éteri sík félsíkjai, amelyeket a varázslók teremtettek következtetni engedik az Istenembereket, hogy filozófiájuk helyes. Sigilben az Istenemberek a Nagy Öntödét használják főhadiszállásul, ami a síkok szimbolikus kohója.</p>
<p><strong>SZÖVETSÉGESEK ÉS ELLENTÉTEK:</strong> Hasonló eszméjük miatt az Ellenszegülők gyakran szövetségesek a Forrásban Hívőkkel. A multiverzum végét hirdetve pedig a Végzetőrökkel hasonló a filozófiájuk, de a két csoport között mindig csak időleges szövetség áll fenn. Mind a Sivár Szövetség, mind a Szemetesek kifogásolják az Istenemberek filozófiáját, és ellenségnek számítanak.</p>
<p><strong>ALKALMASSÁG:</strong> Az Istenemberek frakciója nyitott minden faj, kaszt, jellem számára, ám azok a papok, akik adott istent szolgálnak, minden mentődobásukra -1 büntetés jár, mivel némi hmmm&hellip; bizalmatlanságot testesítenek meg az istenükkel szemben.</p>
<p><strong>ELŐNYÖK:</strong> Mivel hisznek abban, hogy minden potenciált rejt magában, az Istenemberek némi rokonszenvnek örvendenek a síkokon. Ezért +2 (+10%) bónuszt kapnak a reakció dobásaikhoz azokkal a lényekkel szemben, akik szintén síkokról származnak.</p>
<p><strong>MEGKÖTÉSEK:</strong> A papokra vonatkozó fenti megkötéseken kívül erős megkötés az is, hogy az Istenemberek semmilyen módon nem támaszthatók vagy éleszthetők fel. Ám automatikusan játszható humanoid formát nyernek (a DM választja ki), ha reinkarnálják őket.</p>
<p><em>&ldquo;Mind EGYEK vagyunk - ISTENEK, HALANDÓK, még az ÖRDÖGÖK is UGYANABBÓL a FORRÁSBÓL származnak. KI TUDJA? TALÁN legközelebb LÁRVA leszel.</em><br>
<em>- Ambar, az Istenesek frakcióvezetője</em></p>
<h2 id="a-sivár-szövetség-sivárok-ármányosok-veszettek---bleak-cabal">A Sivár Szövetség (Sivárok, Ármányosok, Veszettek) - Bleak Cabal</h2>
<p><strong>A CSOPORT FILOZÓFIÁJA:</strong> <em>&ldquo;Ennek az egésznek semmi értelme,&quot;</em> mondják ennek a csoportosulásnak a tagjai, <em>&ldquo;tehát add fel, szegény lélek! Ki mondja, hogy a valóságnak van értelme?&quot;</em> Ezeknek a fickóknak a multiverzum még csak nem is vicces, mivel még egy viccnek is van értelme. Nézd meg azt a sok bolondot a többi frakcióból, ahogy futkároznak, és próbálják megfejteni valami olyan dolognak az értelmét, amit még csak nem is érzékelnek. Erre vesztegetik az életüket. És még ők hiszik a Sivár Szövetséget őrülteknek, hah!</p>
<p>Itt a jó öreg Sivár Szövetség eszméje: <em>&ldquo;A multiverzumnak nincs célja, értelme, és nem is célja, hogy értelme legyen.&quot;</em> Ez van tisztán és egyszerűen, ez nem jelenti azt, hogy a multiverzum tartalom nélküli, mivel a válasz maga a tartalom. Nézz az elsődlegesekre, holt lelkekre, küldöttekre vagy magukra a hatal-makra! Még ők sem ismerik a Választ. Senki sem egy felsőbb célért van itt. A dolgok egyszerűen csak vannak. Az Ármányosok egyedül csak azon szomorkodnak, hogy ezt oly kevesen látják. Az &ldquo;igazság&rdquo; után kutatva sokan nem veszik észre az ilyen dolgokat.</p>
<p>Amint valaki rájön, hogy mindez nem jelent semmit, mindent másképp fog látni. Ez őrjít meg sok szerencsétlent - hogy akik vadul üvöltözve hátrálnak a sarokba a hatalmukkal fenyegetőzve, mintha az megmenthetné őket. Hát elég szar nekik. A Sivárok ismerik a nehéz igazságot, és ha mások nem tudnak megbirkózni vele, az nem a Sivárok problémája. Ahhoz, hogy valaki csatlakozzon a Sivár Szövetséghez, három dolognak kell megfelelnie: abba kell hagynia a dolgok értelme után való keresgélést, el kell fogadnia azt ami történik, és befelé kell néznie. Nincs értelem odakint, tehát a kérdés csak így hangozhat: &ldquo;Van-e értelem odabent?&rdquo;</p>
<p><strong>ELSŐDLEGES SÍK ÉS BEFOLYÁSOK:</strong> Pandemonium. Ez a létsík, az Üvöltő Föld, amely semminek és senkinek nem tartozik a létével. Járataiban veszettül üvöltő, őrjítő szelek cikáznak fel-alá, ideális otthon a Sivár Szövetségnek. Sigilben a Sivárok a Kapuházban, a Kaptár menedékházában rendezkedtek be.</p>
<p><strong>SZÖVETSÉGESEK ÉS ELLENSÉGEK:</strong> A Sivár Szövetség nem az a csoportosulás, amire mások semlegesen tekinthetnek. A Végzetőrök, a Szemetesek, a Lázadók és a Káoszisták mind szimpatizálnak a Sivárokkal. A Rend Testvérisége, a Harmonium és a Kegyetlenek mind ellenségesek a Sivárokkal szemben, nem osztják azok nihilista nézeteit.</p>
<p><strong>ALKALMASSÁG:</strong> A Sivár Szövetség nyitva áll minden fajú és kasztú karakternek, akiknek nem törvényes a jelleme. Természetüknél fogva a törvényes karakterek nehezen emésztik meg az értelem nélküli lét fogalmát, amiben nincs rend.</p>
<p><em>&ldquo;HALLJÁTOK, ahogy a SZERENCSÉTLEN FICKÓK üvöltöznek az ÚTVESZTŐBEN? Ha AZÉRT vagy itt, hogy MEGFEJTSD a MULTIVERZUM TITKAIT, akkor IDŐT nyersz, ha MOST CSATLAKOZOL hozzájuk. Mert EZ az, amit JELENT - EZ, és SEMMI MÁS.&quot;</em><br>
<em>- Lhar, a Sivárok Frakcióvezetője</em></p>
<h2 id="a-végzetőrök---doomguard">A Végzetőrök - Doomguard</h2>
<p><strong>FILOZÓFIÁJUK:</strong> Hallottál már valaha is az entrópiáról, fickó? Nézz csak körbe! Minden darabjaira hullik, megáll, szétmállik. Az emberek meghalnak, a sziklák elmorzsolódnak, a csillagok elhalványulnak, a síkok szétolvadnak. Ez a multiverzum sorsa. Sokan azt hiszik, hogy ez szörnyű dolog, de nem így a Végzetőrök. Ők aztán biztosak benne, hogy semmi sem tart örökké, még a síkok sem. Ez a dolgok rendje, ahogy ők tartják, a célja is. Előbb vagy utóbb a multiverzum utolsó szemcséje is eltűnik, és nem marad hátra semmi - ez a létezés végső menekülése a kíntól. Azok a szerencsétlenek, akik megpróbálják megjavítani a dolgokat - megállítani a korhadást, és mindent ismét összerakni - tévednek. A multiverzum természetes céljával szállnak szembe, valami természetellenest téve. Ez így nem jó.</p>
<p>A Végzetőrök azért vannak itt, hogy ügyeljenek rá, hogy minden rendesen és természetesen folyjon. A tárgyaknak szét kell mállaniuk, és a Végzet-őröknek a dolga az, hogy megállítsanak mindenkit, aki ezt megakadályozza. Milyen jogon ellenkeznek a halandók a természet rendjével? És valakinek figyelnie kell a proxikra és a mögöttük álló hatalmakra is. Tudod, nem lehet hagyni, hogy a hatalmak újjáépítsék a dolgokat, vagy túl gyorsan véget vessenek nekik. Ne ítéld el ezt a csoportot! Ez nem olyan, mint amikor épít valaki egy házat, majd lerombolja. Ez az építés a természetes enyészet része. A kőfaragó kifaragja a követ, a favágó kivágja a fákat, és így tovább&hellip; Ez a nézet az egészet fogja magába. Az a szerencsétlen, aki nem látja át a dolgok nagy rendjét, ész nélkül fog lerombolni mindent. Pedig nincs szükség erre. Az elsődlegesek és a síkiak egyaránt lassan megsemmisülnek. Ez időben meg fog történni&hellip;</p>
<p><strong>ELSŐDLEGES SÍK ÉS BEFOLYÁSOK:</strong> A Végzetőrök fenntartanak egy-egy citadellát mind a négy negatív félsíkon: Hamu, Vákuum, Só, Por. A Negatív Energia Síkja képezi a Végzetőröknek a multiverzum ideális pusztulását, ezért a citadelláikat olyan közel építették ehhez a síkhoz, amennyire csak lehetett. Sigilben a főhadiszállásuk a város Fegyverraktára.</p>
<p><strong>SZÖVETSÉGESEK ÉS ELLENSÉGEK:</strong> Mind a Sivárok, mind a Szemetesek a saját filozófiájukhoz illeszkedőnek tartják a Végzetőrök entrópiáról alkotott képét, annak ellenére, hogy a Sivárok morognak arra a kijelentésre, hogy az enyészet a multiverzum &ldquo;célja&rdquo;. Az Istenesek elfogadják azt az elméletet, hogy a multiverzum véget fog érni, de ellenkeznek azzal, hogy ez a vég maga a multiverzum célja. A Rend Testvérisége és a Harmonium teljes mértékben elveti a Végzetőrök filozófiáját.</p>
<p><strong>ALKALMASSÁG:</strong> A Végzetőr lehet bármilyen fajú és jellemű egyednek. Papok, akiknek hozzáférésük van a gyógyítás vagy a teremtés szférájához, soha sem tartozhatnak a Végzetőrök közé.</p>
<p><strong>ELŐNYÖK:</strong> A Végzetőrök látszólagosan nagyon katonai jellegű szervezet. Minden tagja képzett a harcban, és így +1 bónuszt kap egy fajta kard használatához. Azok, akik nem képzettek a kardhasználatban, büntetések nélkül használhatják.</p>
<p><strong>MEGKÖTÉSEK:</strong> A Végzetőrök ellenállóak a gyógyításokkal, és a gyógyító mágiákkal szemben. Minden mágikus tárggyal és varázslattal szemben, amelynek ilyen hatása van, a Végzetőrnek mentődobást kell tennie varázslat ellen. Ha elrontja, akkor a mágia hat rá.</p>
<p><em>&ldquo;MINDEN ELENYÉSZIK, MI csak azért VAGYUNK ITT, hogy SEGÍTSÜK EZT&hellip;&quot;</em><br>
<em>- Pentar, A Végzetőrök frakcióvezetője</em></p>
<h2 id="a-szemetesek-a-halottak-porosak-poremberek---dust-folk">A Szemetesek (A Halottak, Porosak, Poremberek) - Dust Folk</h2>
<p><strong>FILOZÓFIÁJUK:</strong> Ezek a fickók azt állítják, hogy az Élet egy tréfa, egy nagy trükk. Senki sem él, egyszerűen nem is létezik ilyesmi, hogy Élet. No igen, a holt lelkek, halottak hozzánk képest, de mindenki más is halott, legfeljebb ezt még nem tudják. Hogy is van ez? Egyszerű: <em>&ldquo;Ezen a világok és létek mindegyike csak árnyéka egy másik létnek.&quot;</em> Ez a multiverzum - az Elsődleges Anyagi, Belső és Külső síkok a helyek, ahol a lények csak akkor tűnnek fel, amikor már meghaltak. Nézd, ha a dolgok tényleg élnének, akkor szerinted lenne ennyi rejtély és fájdalom a multiverzumban? Hát persze, hogy nem! Az Életet ünnepségeknek és pozitív érzéseknek kellene szegélyezniük. Itt a lét pedig szürke, fájdalommal teli, és szomorúságot áraszt. Milyen ünnepség hát ez? Ez a lét az igazi Élet fordítottja csupán. Tehát mindenki halott. Elsődlegesek, síkiak, holt lelkek, proxik&hellip; mindenki, csak van aki jobban. Az elsődlegesek most léptek csak az ösvényre, amelynek a végén ott várakoznak a holt lelkek. És itt vannak a járkáló holtak. Ők elérték ennek a világnak a tisztaságát - megtisztították magukat a szenvedélyektől és az érzésektől. A cél nem az, hogy összeolvadjunk a síkokkal, mint a holt lelkek gondolják, hanem az, hogy valóban halottak legyünk. Ez fontos dolog: ahhoz, hogy a Halottak szerint elérd a tökéletes halált, meg kell értened, hogy hol állsz most. Meg kell értened a halál fokozatait ahhoz, hogy feljebb léphess az Igazság létráján. Az a nyugtalan fickó, aki vadul nekiront a dolgoknak és belehal, valószínűleg arra lesz kényszerítve, hogy újrakezdje az egészet, ez valódi időveszteség. Itt a mondás: Tiszteld a Halált, és soha ne kezeld őt szolgaként!</p>
<p><strong>ELSŐDLEGES SÍK ÉS BEFOLYÁSOK:</strong> A Negatív Energia Síkja. Nagy erőfeszítések árán, de a Szemetesek sikeresen fenntartanak egy citadellát ebben az ellenséges környezetben. Sigilben a főhadiszállásuk a Halottasház, a hely, ahová a város minden halottját küldik.</p>
<p><strong>SZÖVETSÉGESEK ÉS ELLENSÉGEK:</strong> A Halottak nézetei erős reakciókat provokálnak ki másokból. A Sivárok kedvelik a nézőpontjukat, akárcsak a Végzetőrök. A Kijelöltek szintén találnak némi közös hitalapot a Szemetesekkel. Másrészről az élet fanatikus elutasítása szembeállítja őket az Egy Jelének tagjaival. Minden csoport közül azonban az Érzők állnak a legszögesebb ellentétben a Halottak tanaival. Ezenfelül a elsődleges számára nehéz elfogadni a frakciónak a halálról alkotott, nagyon szélsőséges képét.</p>
<p><strong>ALKALMASSÁG:</strong> Minden fajú, kasztú és jellemű karakter beilleszkedhet a Halottak közé. A halál istenének papjai különösen kedveltek és gyakoriak a frakción belül.</p>
<p><strong>ELŐNYÖK:</strong> A Halottaknak az összes frakciók közül talán a legkülönösebb a speciális tulajdonságuk, amit ők a Holtak Szövetségének neveznek. Ez a szövetség a messzi múltban köttetett a Szemetesek és a Holtak Birodalma között. A szövetség eredményeképp az élőholtak nem foglalkoznak a Szemetesek jelenlétével, amíg azok nem próbálnak nekik ártani. Ha valamely Szemetes megtöri az egyezséget, akkor az élőholtak úgy bánnak vele, mint bárki mással a frakcióján kívül. Ez az egyezség csak a Szemetesekre vonatkozik, a társaságukban lévő más frakciókból származó fickókra nem.</p>
<p><strong>MEGKÖTÉSEK:</strong> A Halottak felélesztésének esélye csupán a fele más halandókhoz képest, mivel a Halottak felélesztésének gondolata ellenkezik a Szemetesek filozófiájával.</p>
<h2 id="a-kijelöltek-harácsolók-a-szívtelenek---fated">A Kijelöltek (Harácsolók, a Szívtelenek) - Fated</h2>
<p><strong>FILOZÓFIÁJUK:</strong> Ez a csoport úgy tartja, hogy a multiverzum azé, aki meg tudja tartani. Minden szerencsétlen a saját sorsát alakítja, és senki mást nem hibáztathat. Azok, akik a szerencséjükre panaszkodnak, csupán gyengék, ha sikereket akartak volna elérni, akkor megtehették volna. A Kijelöltek szerint így működik a multiverzum: mindenkinek megvan a lehetősége arra, hogy naggyá váljon, de ez nem jelenti azt, hogy ki is tudja használni. Munka és izzadtság árán válnak csak igazivá a dolgok, nem elég reménykedni. Azok, akik keményen dolgoznak, megkapják azt, amire vágynak. Semmi sincs ingyen - sem ebben, sem más életben.</p>
<p>Bizonyíték? Nézz a szegény holt lelkekre! Egyszerűen hátradőlhetnek, várva a jutalmukat? Nem! Az erők alávetik őket mindenfélének. Sok közülük kudarcot vall, és végleges, kis halált halnak, de akinek megvan az ereje, az elnyeri jutalmát. Nincs értelme sajnálatot érezni azok iránt, akik elbuktak, hiszen bukásuk okai önmaguk voltak. Néhány lágyszívű fickó ezt ugyan durva gondolkodásmódnak tartja, azt vallva, hogy ebben a filozófiában nincs helye szánalomnak. Pedig a szánalom csak a gyengeség megbocsátása. Nos biztos, hogy létezik szánalom, de egy létnek el kell érnie azt, hogy szánalomra méltó legyen. Úgy kerülhetjük el a sebesülést, hogy elég erősek leszünk visszavágni. A Kijelöltek szerint sok mindent kell elérni, és ezek közül nem érhető el minden pusztán erővel. Például a lélek elérheti azt, hogy tiszteljék, pedig a tiszteletet nem lehet kikényszeríteni senkiből. Vagy itt van a boldogság, amihez szintén nem vezethet erőszakos út. Ehhez gyengeség nélküli kedvességre, és gyávaság nélküli szánalomra van szükség.</p>
<p><em>&ldquo;Ha legközelebb valaki az életének nehézsége miatt panaszkodik, jusson eszedbe, hogy a hatalmak megadták neki a lehetőséget, hogy önmaga alakíthassa az életét. Senki mást nem hibáztathat, ha mégis elbukott.&quot;</em></p>
<p><strong>ELSŐDLEGES SÍK ÉS BEFOLYÁSOK:</strong> A Kijelöltek filozófiája jól illeszkedik Ysgard hatalmainak természetéhez, így nem meglepő, hogy a frakció befolyása nagyon erős ezen a síkon. Sigilben a Feljegyzések Termében van a főhadiszállásuk, ahol minden tulajdont feljegyeznek.</p>
<p><strong>SZÖVETSÉGESEK ÉS ELLENSÉGEK:</strong> Az összes filozófia közül a Szívteleneké áll a legközelebb a &ldquo;Hagyj békén!&rdquo; nézőponthoz, ami a Szabadoknak is fő szemlélete, így a két frakció gyakran szövetséges. A Könyörteleneknek szintén vannak közös nézeteik - főleg a szánalom értelmetlenségét illetően, de nem értenek egyet az &ldquo;Erő jogot teremt&rdquo; szemléletével. Ennek ellenére a két csoport néha hűvös szövetséges. A Harmonium tagjai viszont veszélyesnek tartják a Kijelöltek filozófiáját, a két csoport ellenséges viszonyban áll.</p>
<p><strong>ALKALMASSÁG:</strong> Bármely kasztú és fajú karakter tagja lehet ennek a frakciónak, kivéve a törvényes jelleműeket.</p>
<p><strong>ELŐNYÖK:</strong> A Kijelöltek nagyon hisznek a személyes megvalósulásban. Az egyébként járó nemfegyveres képzettségpontok kétszeresével indulnak, és minden képzettségcsoportból választhatnak büntetés nélkül.</p>
<p><strong>MEGKÖTÉSEK:</strong> Ennek a frakciónak a tagjai nem hisznek a könyörületességben és az emberszeretetben semmilyen fokon. Mindent, amit kapnak el kell érni valamilyen módon, és a szolgáltatást még a fizetség előtt nyújtani kell.</p>
<h2 id="a-rend-testvérisége-faterok---fraternity-of-order">A Rend Testvérisége (Faterok) - Fraternity of Order</h2>
<p><strong>FILOZÓFIÁJUK:</strong> Ezek a fickók biztosak abban, hogy mindennek van törvénye. Az emberi fajoknak, Sigilnek, még az alsó síkoknak is vannak törvényeik. És ha valaki megismeri ezeket, akkor az nagyon jól áll, nem? Tudja, hogy hogyan használja őket a saját előnyére, és hogyan törje meg őket, anélkül, hogy rajtakapnák. Ha mindennek van törvénye, akkor ennek az egész fészeknek, a síkok összességének is kell, hogy legyen törvénye. És ha minden más törvény megtanulható, akkor ezek sem kivételek. Tanuld meg a síkok törvényeit, és tudni fogod, hogyan törd meg őket, és hogyan használd őket a legjobban. Légy valódi vér, légy profi, és valódi hatalomhoz juthatsz. Gondolj azokra a dolgokra, amelyeket meg lehet tenni a síkok törvényeivel a kisujjunkban! A dolgok lényegét tudja vele manipulálni! Ha valaki ismeri a varázslatok legerősebbikeit, akkor nagyon hatalmas lesz, nem? Nincs ez másként a síkokkal sem.</p>
<p>Képes lesz megtalálni a multiverzum kiskapuit, azokat a területeket, amelyeket semmilyen törvény nem irányít. Itt aztán mindent elérhet, amit akar, és nagyobb erővé válhat, mint maguk a hatalmak. Persze, ez nem könnyű. A multiverzum titokban tartja a működését irányító törvényeket, és csak nagy nehézségek árán bukkanhatunk a nyomukra. Több vért pakoltak már a hullakönyvbe csak azért, mert megtanult egyet ezek közül a törvények közül. És itt vannak a hatalmak, akik végső soron nem szeretnék, ha valaki még náluk is több lenne. Hagyd a többieket, hadd futkossanak a multiverzum értelmét kutatva. Nem számít, hogy mi az értelme, mert az nem fogja elárulni, hogyan működik. Ehhez tanulás, és kutatás szükséges. Törvények milliói szabályozzák a dolgok működését, és minél többet ismer valaki, annál többre képes. Ismerni a dolgok működését - ez a fontos. Kit érdekel, hogy mit jelent ez az egész, amikor egy vér meg tudja tenni azt, amit akar? Néha el kell utazni a síkokra a válaszok után kutatva.</p>
<p><strong>ELSŐDLEGES SÍK ÉS BEFOLYÁSOK:</strong> A törvényuralta Mechanus, Sigilben pedig a Törvényszéken rendezkedtek be.</p>
<p><strong>SZÖVETSÉGESEK ÉS ELLENSÉGEK:</strong> A törvények ismeretével a Rend Testvérisége sokak által hasznosnak tartott frakció. Erős szövetségeseik a Könyörtelenek, akik fenntartják a törvényeket, és a Harmonium. Másrészről viszont a Lázadók és a Káoszisták nagyon is szemben állnak a Faterokkal. A Végzetőrök, bár nem ellenségesek, de mindenesetre gyanakvóak a Rend Testvériségével szemben, akik megpróbálják meghosszabbítani az életet a multiverzumban.</p>
<p><strong>ALKALMASSÁG:</strong> A Rend Testvérisége nyitva áll minden faj és kaszt számára, de az élet nagyon is strukturált szemlélete miatt minden tagja törvényes jellemű.</p>
<p><strong>ELŐNYÖK:</strong> Az állandó, törvények utáni kutatásból kifolyólag a Testvériség tagjainak jó érzéke van a dolgok szerkezetéhez, mintákhoz, formulákhoz. Automatikusan használhatják a Nyelvek Értése varázslatot naponta egy alkalommal. A 7. szint elérése után a választott kasztjukban, függetlenül attól, képesek lesznek a Tárgy varázslatot naponta egyszer használni. A varázslat hatóideje minden esetben maximum 24 óra.</p>
<p><strong>MEGKÖTÉSEK:</strong> A Faterok hisznek a törvényekben, de a jóság, és gonoszság kis különbség számukra. Ám soha nem törnek meg tudatosan egy törvényt, hacsak nem ismernek egy legális kiskaput, amivel elkerülhetik a büntetést.</p>
<p><em>&ldquo;A SÍKOKAT irányító TÖRVÉNYEK MEGTANULHATÓAK. TANULD meg a TÖRVÉNYEKET, és URALD A MULTIVERZUMOT! Ez a CÉLUNK.&quot;</em><br>
<em>- Hashkar, A Rend Testvériségének frakcióvezetője</em></p>
<h2 id="a-szabadok-szövetsége-függetlenek---free-league">A Szabadok Szövetsége (Függetlenek) - Free League</h2>
<p><strong>FILOZÓFIÁJUK:</strong> Ez a csoport, nos, nem frakció, és senki sem mondja meg nekik, hogy mit tegyenek. Az eszme, hogy valamelyik szerencsétlen tudja a választ, ismeri az igazságot, és mindenki más téved&hellip; nos, ez egy olyan dolog, amit ezek a fickók nem vállalnak fel. Kinek van igaza? A Rend Testvériségének? A Könyörteleneknek? A Káoszistáknak? És mióta játssza el egy okos szerencsejátékos minden lóvéját egy dobással? Az egésznek a lényege egyszerű: senkinek sincs biztos kulcsa az igazsághoz, szóval érdemes nyitva tartani a lehetőségeket. Talán a multiverzum olyan, amilyennek az Elveszettek hiszik, de lehet, hogy a Istenembereknek van igazuk ebben a kérdésben. Állj az egyik oldalra, jöjj rá, hogy hibáztál, és&hellip; hát igen, vesztesként kerülsz ki az egészből. Ebben bizony nincs bölcsesség. Ám valamihez kötődni kell, ha életben akarunk maradni. A Szabadok Szövetsége a hasonlóan gondolkodók csoportja. Megosztják a munkákat, híreket, és figyelnek egymás hátára. Tudod, fickókám, ilyen helyeken, mint a síkok, nem árt ha valaki figyel a hátadra. Egyetlen vér se lehet elég óvatos. Ám mégsem mondhatja meg senki a Függetleneknek, hogy mit tegyenek. Azokhoz szerződnek, akikhez akarnak, és azt sértenek meg, akit akarnak, a többiekkel pedig isznak egyet. Minden teremtmény szabad lehetősége, hogy megtalálja a maga útját a multiverzumban, és ami az egyiknek megfelel, az valószínűleg nem elégíti ki a másikat.</p>
<p>A tiszta tény az, hogy sokféle igazság létezik. Néhányan gyávának tartják a Függetlenek, akik nem merik vállalni a kockázatot, hogy állást foglaljanak az egyik igazság mellett, de a Függetlenek ezt visszautasítják. Ők ugyanis szabad gondolkodónak tartják magukat, visszautasítva, hogy egy vak ideológiához láncolódjanak. Az igazság az, hogy néhányan közülük tényleg félnek a választástól, mert nem áll szándékukban megsérteni valamelyik hatalmat, ám a többiek tényleg a saját igazságukat keresik, és az is megeshet, hogy előbb-utóbb külön csoportot fognak alakítani.</p>
<p><strong>ELSŐDLEGES SÍK ÉS BEFOLYÁSOK:</strong> A Függetleneknek nagy erőik vannak a Külvidéken, a Nagy Gyűrű szívében. Nem meglepő, hogy Sigilben a Nagy Bazár az otthonuk, ahol mindenki a maga ügyeit intézi.</p>
<p><strong>SZÖVETSÉGESEK ÉS ELLENSÉGEK:</strong> Mivel a Függetlenek nem kötik magukat egyetlen filozófiához sem, a legtöbb frakció cinikus semlegességgel szemléli őket. Mások szemében néha hasznos zsoldosok, potenciális újoncok, vagy veszélyes kémek. Rivális frakciók különböző terveikben használják fel egymás ellen a Függetleneket, de csak kevés bízik meg bennük valójában. Egyedül a sziklaszilárd elvű Harmonium áll szemben velük.</p>
<p><strong>ALKALMASSÁG:</strong> Bárki, aki csak akarja, hívhatja magát Függetlennek, fajtól, jellemtől, kaszttól &ldquo;függetlenül&rdquo;.</p>
<p><strong>ELŐNYÖK:</strong> Mivel a saját szellemiségüket követik, a Függetleneket nagyon nehéz meggyőzni. Természetes védettséggel rendelkeznek így valamilyen fokon a bűvölésekkel szemben, legyenek azok varázslatok, varázstárgyak, vagy mágikus tulajdonságok. Ez a védettség a mentődobásra +2 bónuszt jelent. Olyan bűvölések ellen, amelyeknél nem járna mentődobás, dobhatnak bónusz nélkülit.</p>
<p><strong>MEGKÖTÉSEK:</strong> A Függetlenek, mivel nincsen frakcióvezetőjük, nem vállalnak részt egyetlen városi üzletben sem. Nincsenek bíráik a törvényházban, és nincs székük a várost irányító testületben. Nem meglepő tehát, hogy a Sigilben élő Függetleneknek kevés védett joga van.</p>
<p><em>&ldquo;HALLGASS! NEM érdekelnek a HÜLYESÉGEID!&quot;</em><br>
<em>- KARRIS, egy Független</em></p>
<h2 id="harmonium-keményfejűek---harmonium">Harmonium (Keményfejűek) - Harmonium</h2>
<p><strong>FILOZÓFIÁJUK:</strong> Az univerzum titka? Ez egyszerű, mert minden Harmonium tag ezt vallja: <em>&ldquo;A Harmoniumnak mindig igaza van.&quot;</em> Nézd, minden felvilágosult lénynek az a célja a multiverzumban, hogy tökéletes egységben éljen a többiekkel. Nézz körül: béke vagy háború - ezek a Mindenség igazi állapotai. Ha valaki a szomszédaival azonos nézetet vall, akkor béke van köztük. Ha nem tudnak megegyezni, akkor háborúra kerül sor, azaz egyikük úgy dönt, hogy az öklével győzi meg a másikat. Bár némely hatalom másképp vallja, a Harmonium véleménye mégis az, hogy a béke jobb a háborúnál. A teremtmények munkája nem rombolódik le a béke évei alatt. A családokat nem irtják ki, a királyok uralkodással tölthetik az idejüket, a tanulók tanulhatnak, a holt lelkek pedig termeszthetik a gabonáikat. Mindenki, még az alsóbb síkok ördögei is gyarapodhatnak.</p>
<p>Másrészről a Harmonium véleménye szerint csak egy út vezet a békéhez: az övék. Háború vagy béke - ess áldozatául valamelyiknek, vagy csatlakozz a Harmoniumhoz, ezek az egyedüli választások. A Harmonium azt tartja, hogy a multiverzum egyetlen célja a teljes harmónia, és készek ennek a hitnek a terjesztésére az összes síkon. Ha az igazság megvalósításához fejeket kell metszeni, ám legyen. Persze, nem lehet mindig béke, de minden alkalommal, amikor a Harmonium felülkerekedik egy ellenfélen, a multiverzum közelebb jut a tökéletes harmóniához, és ez az, ami számít. És mi történik akkor, ha a Harmonium egyszer célt ér? (Éspedig célt fog érni, ez biztos - kérdezd csak meg őket!) Ez a rész egyszerű. Mindenki számára, aki a Harmonium oldalán áll, új aranykorszak kezdődik. Ez az, amiért a Harmonium olyan keményen próbálja a saját oldalára állítani a népet. Csupán az ő érdekükben történik mindez&hellip;</p>
<p><strong>ELSŐDLEGES SÍK ÉS BEFOLYÁSOK:</strong> A Harmonium az Arcadián a legerősebb, ahol minden ideális és jó. Sigil városán belül a Városi Barakkok a főhadiszállásuk.</p>
<p><strong>SZÖVETSÉGESEK ÉS ELLENSÉGEK:</strong> A rend iránti vad elkötelezettségük (igaz ugyan, hogy a saját rendjük iránt) folytán a Harmonium gyakran együtt dolgozik a Faterokkal, és a Könyörtelenekkel. Sigilben ez a trió alkotja a rendet. A Rend Testvérisége hozza a törvényeket, a Harmonium rendeli el ezen törvények áthágásért a körözéseket, és a körözött illetőkre a Könyörtelenek csapnak le. Ám emiatt az elkötelezettség miatt a Harmonium sok ellenséget tudhat magának. A Függetlenek, a Lázadók és a Káoszisták mind ellenségei a Harmoniumnak.</p>
<p><strong>ALKALMASSÁG:</strong> Minden faj és kaszt szívesen látott a Keményfejűeknél, ha törvényes jellemű.</p>
<p><strong>ELŐNYÖK:</strong> A Harmonium tagjai határozott meggyőződésük és céljaik miatt képesek a Bűbáj Személyre varázslatot használni egyszer naponta, kaszttól és szinttől függetlenül.</p>
<p><strong>MEGKÖTÉSEK:</strong> A szilárd hitük sok gyengeséget takar a filozófiájukban. Bármely eltérés egy magasabb rendű Harmonium tag parancsainak teljesítésekor egy bűnbánat eljárást igényel, mielőtt a hibát elkövető újra csatlakozhatna a frakcióhoz. Azok a tagok, akik &ldquo;felszarvaznak&rdquo;, azaz elárulják a csoportjukat - automatikusan halálbüntetést kapnak. Még a csoport kötelékébe való visszatérés elutasítása is veszélyes.</p>
<p><em>&ldquo;CSINÁLD, ahogy MI, vagy NE CSINÁLD EGYÁLTALÁN! MEGÉRTETTED, fickó?&quot;</em><br>
<em>- Sarin, a Harmonium frakcióvezetője</em></p>
<h2 id="a-kegyetlenek-vörös-halál---mercykillers">A Kegyetlenek (Vörös Halál) - Mercykillers</h2>
<p><strong>FILOZÓFIÁJUK:</strong> Az igazság mindenek felett áll, és nincs senki a multiverzumban, aki ezt megcáfolhatná. Azok, akik mégis megkísérlik, a Könyörtelenekkel a sarkukban fognak menekülni, tehát az okosok meg se próbálják. Csupán azért léteznek a törvények, hogy utat engedjenek az igazságnak. Az igazság megtisztít a gonosztól, és segít, hogy tökéletes legyél. A tökéletesség pedig a multiverzum célja. Az igazság abszolút tökéletes, de megfelelően kell kezelni. Meg kell tudni különböztetni a bűnözőket az ártatlanoktól, tudnia kell, hogy hol számíthat az igazság védőinek segítségére, és így nem hibázhat. A könyörület a gyengék és bűnözők által kitalált bocsánatkérés. Azt hiszik, hogy rabolhatnak és gyilkolhatnak, majd elmenekülhetnek a könyörület fala mögé. A Könyörtelenek nem ilyen gyengék. Minden bűn büntetést érdemel a törvénynek megfelelően. És nem léteznek olyan dolgok, mint az &ldquo;enyhítő körülmény&rdquo;. Erre néhány okos kitalálta, hogy ha ez így van, akkor a Könyörtelenek is büntetést érdemelnek az elkövetett bűneikért. Erre a Vörös Halál tagjai csak mosolyogtak mondván, hogy ők egy magasabb törvény előtt felelnek cselekedeteikért. Az igazság jelszavával mindent megtehetnek, amit mások nem, másképp hogyan élnék túl a saját eszméiket? Persze mások nem feltétlen értenek egyet a Könyörtelenek logikájával. Számukra ők sem állnak a törvény felett, és jogtalan, amit tesznek. A Könyörtelenek nem kedvelik ezeket a fickókat, de nem nagyon macerálják őket. Legalábbis a nyilvánosság előtt nem&hellip; Ahogy a Könyörtelenek gyakran mondják: <em>Mi nem írjuk a törvényeket, csak betartatjuk azokat!</em> Mindent összevetve nem jobbak másoknál, és nem rosszabbak néhányaknál.</p>
<p><strong>ELSŐDLEGES SÍK ÉS BEFOLYÁSOK:</strong> A Könyörtelenek az Acheron síkján a legerősebbek. Sigilen belül a Börtönt nevezték ki központjuknak.</p>
<p><strong>SZÖVETSÉGESEK ÉS ELLENSÉGEK:</strong> A Harmonium, a Rend Testvérisége és a Könyörtelenek a körözések, a törvényhozások és büntetések végrehajtó hármasát alkotják. Ahogy Sigilben, a Külvidék más városaiban is hármasban találhatóak, helyi igazgató szervként. A Végzetőrök szimpatizálnak velük, mivel szerintük a büntetések az entrópiát szolgálják. Nem meglepő, hogy a Könyörtelenek szemben állnak azokkal a frakciókkal, amelyek az egyént mindenek fölé helyezik. Főleg az Egyek, a Jelzők és az Anarchisták állnak nagyon a Könyörtelenek útjában. A Függetlenekkel is vannak nézeteltéréseik, de nekik nagyon jó érzékük van hozzá, hogy meggyőzzenek másokat, hogy: hagyják békén őket.</p>
<p><strong>ALKALMASSÁG:</strong> A Könyörtelenek csak törvényes jellemű karaktereket engednek soraikba, és se a tolvajokat, se a bűnözőket nem fogadják be.</p>
<p><strong>ELŐNYÖK:</strong> A Könyörtelenek naponta egyszer egyetlen kérdés erejéig használhatják a Hazugság Érzékelése varázslatot.</p>
<p><strong>MEGKÖTÉSEK:</strong> A Könyörtelenek ártatlannak látják magukat a törvények megszegésében, ha azokat egy bűnöző elfogása érdekében szegték meg. Ha ezen kívül követnek el bűnt, akkor a törvény teljes erejével lesújt rájuk. Ezen kívül egy Könyörtelen elfogadhatja egy bűnös megadását, de soha nem engedheti el, amíg a törvényes eljárás be nem fejeződött.</p>
<h2 id="a-lázadó-csoport-anarchisták---revolutionary-league">A Lázadó Csoport (Anarchisták) - Revolutionary League</h2>
<p><strong>FILOZÓFIÁJUK:</strong> <em>&ldquo;Ezek a világok és hatalmak&hellip; Ők mind korruptak!&quot;</em> üvöltik ennek a frakciónak a tagjai. &ldquo;Rossz irányba vezetik a népeket, hogy rabszolgákat tartsanak a hatalmasoknak. A régi hitek hazugságok!&rdquo; Ezek a fickók azt tartják, hogy a Rend Testvérisége, a Káoszemberek, a Vörös Halál, az Elveszettek - az utolsó szálig - nem foglalkoznak az igazsággal. A csoportjaiknak javaik vannak, testőreik, pénzük, befolyásuk. Ők nem keresik az igazat, csupán szeretnék azt megtartani, amit már megszereztek.</p>
<p>Nos, az Anarchisták azt mondják, hogy megérett az idő a változásra. Itt az idő a láncok letörésére, és a valódi igazság felkutatására. És ez csak akkor valósítható meg, ha valaki szabad a többi frakció kötöttségeitől. Mindenkinek meg kell hoznia a saját döntéseit, választásait, de hagyják-e ezt a többi frakciók? Gondolod, hogy a Harmonium így fog szólni: <em>&ldquo;Nos igen, belátjuk, tévedtünk. Menj, és találd meg a saját utadat!&quot;</em> Kizárt dolog! Az egyetlen mód arra, hogy valaki szabad lehessen, a régi frakciók széttépése. Törd össze őket, taposd őket el, törd meg a hatalmukat - ez az, amit tenni kell! Amikor a régi frakciókat letörted, akkor lesz esélyed megismerni a valódi igazságot.</p>
<p>Persze mindenkinek óvatosnak kell lennie. A hatalmon lévők nem fognak egyetlen szemet sem adni a gabonás zsákjukból, szóval csírájában fojtják el a lázadást - ha ráakadnak. Legjobb tehát, ha elrejtőzöl a sötétben, és meglapulsz, mert ha nem így teszel, akkor az életed esetleg egy sötét mellékutcán ér majd véget. Lapulj meg, és uszítsd egymás ellen a csoportokat. Nem muszáj szemtől szemben támadnod, hacsak nem akarsz a hullakönyvben kikötni. Ha a frakciókat leromboltad, akkor megkeresheted a valódi igazságot. És mi az? Senki sem tudja, és nincs rá mód, hogy megmondjuk. Nincs is értelme addig gondol-kodni rajta, amíg le nem romboltuk azt, ami van. Törjük ezt le, és építsünk újat a megmaradt darabokból, ez az egyetlen terv.</p>
<p><strong>ELSŐDLEGES SÍK ÉS BEFOLYÁSOK:</strong> A Lázadók Csoportjára leginkább jellemző sík Carceri, a maga zord, száműzetés hangulatával. Itt szövetkeznek folyton az ellenségeik letörésére. Sigilben a frakciónak nincs állandó székhelye, ehelyett folyamatosan mozgásban vannak, hogy a nem kívánt személyek vagy csoportok szeme elől rejtve maradjanak. Vezetőjük nincsen.</p>
<p><strong>SZÖVETSÉGESEK ÉS ELLENSÉGEK:</strong> Bár a céljuk minden más frakció letörése, a Lázadóknak azért akadnak szövetségeseik. A Végzetőrök és a Káoszisták sok hasznot látnak a Lázadók ténykedéseiben, még ha nem is értenek teljes mértékben egyet a filozófiájukkal. Másrészről a Harmonium és a Rend Testvérisége elfajzottaknak tartja a Lázadókat.</p>
<p><strong>ALKALMASSÁG:</strong> Az Anarchistákat nem érdekli a jelentkezők faja, neme, képességei, filozófiájuk viszont a törvényes jelleműeket távol tartja ettől a frakciótól.</p>
<p><strong>ELŐNYÖK:</strong> A Lázadók hatalma korlátozott, de nagyon ravasz. Bármely más frakció tagjaként pózolhatnak, anélkül, hogy észrevennék őket. Nem kapják meg a más csoportok olyan előnyeit, amelyek tanulásra, vagy varázslatra alapozott (mint amilyen a Káoszisták Gagyogás képessége), de megkapják a rangért járó bónuszokat, és hozzáférhetnek más frakciók hadiszállásához, forrásaihoz.</p>
<p><strong>MEGKÖTÉSEK:</strong> Az Anarchisták soha nem birtokolhatnak tisztséget, viselhetnek nemesi rangot, vagy vehetnek részt olyan egyesülésben, amely a síkok hatalmi hierarchiájába köti őket. A szerzett javaik 90 százalékát mindig az ellenségeik ellen történő ármányokra kell fordítaniuk. <em>(Nem személyes ellenségek, hanem a frakciók, és a szervezetek - Phantom)</em> Nem lehetséges a javak másik játékos kezébe történő juttatása.</p>
<h2 id="az-egy-jele-jelzők---sign-of-one">Az Egy Jele (Jelzők) - Sign of One</h2>
<p><strong>FILOZÓFIÁJUK:</strong> Minden személy, minden egyén egyedi. Ez az univerzum legnagyobb csodája és dicsősége, hogy minden élő (és holt) különbözik az összes többitől. Ezek után nyilvánvaló, hogy a multiverzum központja a személy, vagy legalábbis ezt állítják ennek a frakciónak a hívei.</p>
<p><em>&ldquo;Ez roppant egyszerű, fapofák!&quot;</em> - mondogatják. <em>&ldquo;A világ azért létezik, mert a szellem elképzeli azt. Egyén nélkül a világ elemésztődne, megszűnne.&quot;</em> Ennél fogva minden Létező, ahogy magukat hívják, a multiverzum legfontosabb tagja. Ha egyetlen Létező sem lenne, akkor minden megszűnne.</p>
<p>Szóval haver, jobb, ha barátságos vagy a Létezőkkel, mert egyszer csak úgy döntenek, hogy elképzelik, ahogy a tested maga mögött hagyja a multiverzumot. Nem hiszed, hogy meg tudják tenni? Talán nem, de nem érdemes vállalni a kockázatot. Sok fickó tűnik el nyomtalanul, és ezek jó része az Egy Jelének ellensége volt. Azért ez kissé elgondolkodtat, nem?</p>
<p>Előbb vagy utóbb az okos fickókban felmerül a kérdés: mi van, ha két Jelző nem ért egyet? Mi van, ha mind a ketten más dolgokat képzelnek el? A multiverzum ugyanaz marad. A válasz egyszerű a Jelzők számára. Mivel ő a multiverzum központja, minden más csak az ő elképzelése - egyszerű. Senki más nem létezik igazán, csak ha ő gondol rájuk, így nem csoda, hogy a multiverzum nem változik. Hogyan is lehetne máshogy?</p>
<p>Sok fickó nem fogadja el ezt a nézetet. Bizonyítékul saját magukat hozzák fel a Jelzők tévedésére. Erre a Létezők kijelentik, hogy az egész azért van így, mert ők elképzelik. Minden más érzés hamis, csak a Jelzők éreznek igazából. Szóval pontosan ki képzeli el a multiverzumot? Ebben még a Jelzők sem biztosak igazán. Közülük valamelyik, de nem tudják, hogy melyikük. A legjobb békében lenni a csoportjukkal, mert nem tudhatod, hogy melyikük a mindenség forrása. Emlékezz erre, fickó!</p>
<p><strong>ELSŐDLEGES SÍK ÉS BEFOLYÁSOK:</strong> A Jelzők leginkább a Bestiaföldön erősek. Sigiben a Szólók Csarnoka a főhadiszállásuk.</p>
<p><strong>SZÖVETSÉGESEK ÉS ELLENSÉGEK:</strong> A Jelzők és az Érzők sok közös ponttal rendelkeznek a filozófiájukban, és ez természetes szövetségessé teszi őket. Gyakorta kapnak látogatókat a Kívülállóktól is. A Harmonium kissé idegesítőnek találja őket, a Sivárok pedig egyenesen ellenségnek számítanak.</p>
<p><strong>ALKALMASSÁG:</strong> Az Egy Jele nyitott minden fajú, nemű és foglalkozású arc számára. De a törvényes jó és törvényes semleges karakterek nagyon is ellentétesnek találhatják szemléletüket ehhez képest.</p>
<p><strong>ELŐNYÖK:</strong> Mivel abban hisznek, hogy a világot belülről teremtik, a Jelzőket nem könnyű illúziókkal hülyíteni. Tehát automatikusan dobhatnak mentődobást, ha illúziókkal kerülnek szembe.</p>
<p><strong>MEGKÖTÉSEK:</strong> Fejlett egójuk megakadályozza őket abban, hogy könnyen kiigazodjanak mások érzelmein, reakcióin. Ezért -2 reakciómódosítót kapnak másokkal való találkozásnál, és a nem játékos karakterek lojalitás dobásánál.</p>
<p><em>&ldquo;Hogy HOL van a MULTIVERZUM KÖZEPE? Én - ÉN VAGYOK a MULTIVERZUM KÖZPONTJA!</em><br>
<em>- Darius, Az Egy Jelének frakcióvezetője</em></p>
<h2 id="az-érzés-társasága-érzők---society-of-sensation">Az Érzés Társasága (Érzők) - Society of Sensation</h2>
<p><strong>FILOZÓFIÁJUK:</strong> Az Érzők szerint a multiverzumot az érzékeinken keresztül ismerhetjük meg, csupán ez az egyetlen bizonyíték a létezésére. A megtapasztalás, az érzékelés nélkül egy dolog egyszerűen nem létezik. Ha valaki nem tudja megkóstolni a levest, akkor az a leves nem leves. Az egyetlen út, hogy valamit biztosan tudjunk, csak úgy lehetséges, ha az érzékeinket használjuk. Nézd, ezt nem is olyan nehéz megérteni. Mi a valódi? Egy rózsa leírása, vagy maga a rózsa? Csak egy idióta választja a leírást. Nincs illata, nincsenek tövisei, nincsen színe. Fogj egy rózsát, és tudni fogod, hogy valódi, és azért fogod tudni, mert érzékeled. Az érzékelés az egyetlen út az univerzum megismerésére.</p>
<p>Erre vannak, akik azt kérdezik: <em>&ldquo;Mi köze van ennek a világ értelméhez?&quot;</em> A magyarázat szerint senki sem ismerheti mindennek a sötétjét, amíg nem tapasztalt meg mindent - minden érzést, színt, illatot, és a világ minden mintáját. Csak ha valaki megtapasztalta az egész univerzumot, fogja tudni megérteni a nagy titkokat. Ez lehetetlen dolognak tűnik, de kell lennie egy megoldásnak - csapd be a multiverzumot! A multiverzum ugyanis nem létezik azokon a határokon kívül, amit valaki érzékelni tud. A válasz arra, hogy mi van a következő hegy mögött, csakis a &ldquo;semmi&rdquo; lehet. Ebből kiindulva a multiverzumnak lehetnek határai, és így lehetővé válhat az egész multiverzum megismerése. Ne csak nyeld a bort! Érezd minden zamatát! Előbb utóbb meg tudod majd különböztetni az arboreai és az ysgardi borokat, megkülönbözteted majd a venyigéket, és a borász kezéről is meg fogod különböztetni, hogy milyen fajta szőlővel dolgozik. Csak ha már mindent ismersz, akkor tárulnak fel majd előtted a multiverzum titkai.</p>
<p><strong>ELSŐDLEGES SÍK ÉS BEFOLYÁSOK:</strong> Az Érzők Arboreán a legerősebbek, ahol minden nagy szépséget hordoz magában. Sigilben a Polgárok Fesztiválcsarnoka a főhadiszállásuk.</p>
<p><strong>SZÖVETSÉGESEK ÉS ELLENSÉGEK:</strong> Az Érzők és a Jelzők nagyon önközpontú frakciók, és gondolataik némely részében megegyeznek. Az Érzők szívélyes viszonyban vannak a Rend Testvériségével, és a Függetlenekkel, viszont filozófiájuk nagy ellentétben áll a Végzetőrök filozófiájával.</p>
<p><strong>ALKALMASSÁG:</strong> Bárki, bármilyen fajból, jellemből csatlakozhat hozzájuk.</p>
<p><strong>ELŐNYÖK:</strong> Minden tag kiváló érzékekkel rendelkezik, így fajtól, kaszttól függetlenül van 60 lábnyi infralátásuk, valamint +1 bónuszt kapnak a méreg elleni mentődobásaikhoz, és a meglepetésdobáshoz.</p>
<p><strong>MEGKÖTÉSEK:</strong> Bár nem a nehézfejűség szintjéig, de az Érzők keresik az új dolgokat (íz, szín, illat, stb.) Hacsak tehetik, új tapasztalatok után kutatnak. Nem tudnak visszautasítani olyan dolgokat, amelyek ezekhez vezetnek - egy új bor, egzotikus növény, vagy bármi egyéb. Csak akkor hajlandóak lemondani erről a szokásukról, ha nyilvánvaló halálos veszéllyel állnak szemben.</p>
<p><em>&ldquo;ÉRINTSD MEG! SZAGOLD MEG! ÍZLELD MEG! ÜSD MEG!</em><br>
<em>- Erin, az Érzők frakcióvezetője</em></p>
<h2 id="a-páratlan-rend-senkik-nullák---transcendant-order">A Páratlan Rend (Senkik, Nullák) - Transcendant Order</h2>
<p><strong>FILOZÓFIÁJUK:</strong> Ennek a csoportnak a tagjai szerint, ha valaki eggyé szeretne válni a multiverzummal, akkor csupán abba kell hagynia a gondolkodást és cselekvést. A gondolat nélküli cselekvés a gondolat legtisztább formája. Ha valaki gondolkodás nélkül tudja, hogy mit kell tennie, akkor válik igazán eggyé a multiverzummal. Ez így működik. Minden és mindenki a multiverzum része. Mindenki ismeri a megfelelő cselekedetet, amit az adott pillanatban tennie kell. A gond csak az, hogy néhány fickó gondolkodni kezd. A gondolkodás kétségekhez vezet. Felülbírálja az ösztönöket, és elszakít a multiverzumtól. Amíg a szegény fickó gondolkodik, addig elmúlik a megfelelő pillanat a megfelelő cselekedethez. Tehát minden, amire szükség van csupán a gondolkodás abbahagyása. Persze ez nem egyszerű. Minden idióta be tud gurulni, és gondolkodás nélkül hülyeségeket csinálni, de nem ez a cél. Mindenkinek keményen kell dolgoznia, hogy megismerje önmagát, hogy felkészüljön a megfelelő pillanatban ösztönösen cselekedni. Ez a szellem és a test folyamatos edzésével érhető el. Ahogy a tolvajok is gyakorolnak, a Jelentékteleneknek is edzeniük kell a szellemüket (a cselekedet forrását) és a testüket (a cselekvőt), hogy egy dologgá váljanak. Nincs különbség a kettő között, nem választja el semmi a gondolatot és a mozdulatot. A test és a szellem egyként mozdul - a kéz mozdul, mielőtt a gondolat utolérné. Mit kell ezek után tenni? Ha a szellem és test harmonizál, akkor ráhangolódsz a multiverzumra és tudod, hogy hol, és hogyan kell történnie a dolgoknak.</p>
<p><strong>ELSŐDLEGES SÍK ÉS BEFOLYÁSOK:</strong> A Rend az Elysium síkján a legerősebb, a harmonikus jó otthonában. Sigilben a Nagy Csarnok a főhadiszállásuk.</p>
<p><strong>SZÖVETSÉGESEK ÉS ELLENSÉGEK:</strong> Mivel abban hisznek, hogy minden igazság megtalálható bensőleg, a Jelentéktelenek nem keresnek szövetségeseket vagy ellenségeket a frakción kívül. A legtöbb más frakció közömbösen szemléli őket, de a Harmonium mindig rendbontásra gyanakszik ott, ahol a Jelentéktelenek feltűnnek.</p>
<p><strong>ALKALMASSÁG:</strong> A Páratlan Rend nyitott minden semleges jellemű karakter számára.</p>
<p><strong>ELŐNYÖK:</strong> Gyakorlásaik következtében minden Jelentéktelen +1 bónuszt kap a kezdeményezéshez.</p>
<p><strong>MEGKÖTÉSEK:</strong> Nagyon egyedi. A játék során minden Jelentéktelen karaktert alakító játékosnak azonnal és véglegesen kell döntenie, nem változtathatja meg a cselekedetét, és nem mérlegelheti azt sokáig.</p>
<p><em>&ldquo;Mire te VÉGIGGONDOLOD, már MEG IS ÖLLEK. ETTŐL LESZ ez az egész CSINÁLD - vagy HALJ MEG!&quot;</em><br>
<em>- Rhys, a Jelentéktelenek frakcióvezetője</em></p>
<h2 id="káoszisták-a-káoszemberek---xaositects">Káoszisták (A Káoszemberek) - Xaositects</h2>
<p><strong>FILOZÓFIÁJUK:</strong> Ahogy ezek a fickók látják, a multiverzum nem a Káoszból született, hanem maga a Káosz. Nincs rend, nincsen összefüggés. Ez a multiverzum lényege, ez az amit mindenki elismerhet, leszámítva a legbőragyúbbakat. Nézz körül! Látsz valami összefüggést a létezésben? Bármi rendet, ami értelmet ad ennek az egésznek? Nem, egyetlen egyet sem. Az egyetlen rend az, amit a Faterok és a Harmonium éppen lábbal taposnak. Az ő rendjük nem a multiverzum természetes rendje. Amint ők elhagyják, a multiverzum vissza fog térni a maga természetességébe. Miért harcolsz ez ellen? A Káosz az, ami mindent jelent. Megvan a maga szépsége és csodája. A Káoszt vizsgálva megtanulhatod a multiverzum titkait, ahogy a Káoszisták tagjai tették. Ők szeretnének a Káosz megformázhatatlan mintái között játszani, és eggyé válni annak energiáival.</p>
<p><strong>ELSŐDLEGES SÍK ÉS BEFOLYÁS:</strong> A Limbo, a Káosz lelke és szíve, a vad energiák eleven kavargása. Sigilben a Káoszisták a Kaptárban rejtőzködnek, a nyomornegyed kavargásában.</p>
<p><strong>SZÖVETSÉGESEK ÉS ELLENSÉGEK:</strong> A Káoszisták, a Végzetőrök, és a Sivár Szövetség gyakran dolgoznak együtt egy cél érdekében, már amennyire a káoszhívők együtt tudnak dolgozni egyáltalán.</p>
<p><strong>ALKALMASSÁG:</strong> Csak kaotikus jellemű karakterek csatlakozhatnak ehhez a frakcióhoz.</p>
<p><strong>ELŐNYÖK:</strong> A frakció tagjai rendelkeznek a Káosz egy erejével a Zagyvasággal, amit heti egy alkalommal tudnak használni a fajtól és kaszttól függetlenül. (A Zagyvaság a Nyelvek nevű varázslat megfordítottja.)</p>
<p><strong>MEGKÖTÉSEK:</strong> A Káoszisták a Káosz erőihez vannak kötve. Soha nem alapíthatnak üzletet, építhetnek erődítményeket, emelhetnek hadakat, vagy harcolhatnak hosszú távon valamiért. Csak nehezen tudják összefogni frakciójukat azzá, ami.</p>
<p><em>&ldquo;GYÖNYÖRŰ van! KÁOSZ, túl buta MULTIVERZUM. Van ÉSZREVENNI a LEGTÖBBET.&quot;</em><br>
<em>- Karan, a Káoszisták frakcióvezetője</em></p>
<h2 id="a-kívülállók-a-tudatlanok---outsiders">A Kívülállók (A Tudatlanok) - Outsiders</h2>
<p><strong>FILOZÓFIÁJUK:</strong> Nagyjából semmi - nincs frakció, nincs filozófia. A Kívülállók csupán kalandorok, akik az Elsődleges Anyagi Sík valamelyik világából jöttek. Fickók, akik nem részei a síkoknak, és nem értik a frakciók működését, céljait. Nem érdekli őket a síkok lényege. Lehetnek kíváncsiak, de nem vesznek részt a filozófia soha véget nem érő vitájában. A Kívülállók sokféle ötletet hoznak magukkal, legalábbis a síki mértékhez képest. Ezek legtöbbje arra épül, hogy a világ a multiverzum közepe, és az Ő istenük minden erők leghatalmasabbika. A Síklakók gyakran jót szórakoznak a kívülállókon, és azok téves eszméin, de az elsődlegeseknek is megvannak a maguk módja a bosszúállásra.</p>
<p><strong>ELSŐDLEGES SÍK ÉS BEFOLYÁSOK:</strong> Egyértelműen az Elsődleges Anyagi Síkon a legnagyobb a befolyásuk, és azon belül is az otthoni világukban. Sigilben nincsen főhadiszállásuk.</p>
<p><strong>SZÖVETSÉGESEK ÉS ELLENSÉGEK:</strong> Nincsenek automatikusan ellenségeik vagy szövetségeseik. A legtöbb frakció potenciális ellenségeket és potenciális szövetségeseket lát bennük.</p>
<p><strong>ALKALMASSÁG:</strong> Minden fickó az Elsődleges Anyagi Síkról ide tartozik.</p>
<p><strong>ELŐNYÖK:</strong> Sigilben gyakran kérik fel őket zsoldosmunkára, mivel frakciómentességük nagy előny. Egyébként további előnyeik származnak abból, hogy nem síkiak, pl. nem tudják megidézni őket más világokról.</p>
<p><strong>MEGKÖTÉSEK:</strong> Nem jutnak hozzá a frakciók erőforrásaihoz.</p>
<p><em>&ldquo;HEJ&hellip; ez most WATERDEEP?&quot;</em><br>
<em>- RKING, Faerunból</em></p>

		</div>
		<footer class="post__footer">
			
<div class="post__tags tags clearfix">
	<svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5 0 11V3C0 1.5.8.8.8.8S1.5 0 3 0h8c1.5 0 3 .6 3 .6S15 1 16 2l15 15s1 1 1 2zM7 10a3 3 0 1 0 0-6 3 3 0 0 0 0 6z"/></svg>
	<ul class="tags__list">
		<li class="tags__item">
			<a class="tags__link btn" href="/ghpeterpghu/tags/planescape/" rel="tag">planescape</a>
		</li>
	</ul>
</div>
		</footer>
	</article>
</main>




			</div>
			
		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2022 Petrus.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/ghpeterpghu/js/menu.js"></script>
</body>
</html>