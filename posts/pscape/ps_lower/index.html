<!DOCTYPE html>
<html class="no-js" lang="en">
<head>
	<meta charset="UTF-8">
	<meta name="viewport" content="width=device-width, initial-scale=1">
	<meta http-equiv="X-UA-Compatible" content="IE=edge">
	<title>Planescape - Alsó Síkok - PeteRPG</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
		<meta property="og:title" content="Planescape - Alsó Síkok" />
<meta property="og:description" content="Fordítások a Planescape alapdobozból, illetve a (már megszűnt) planescape.com-ról.
Acheron (Acheron) Törvényes Semleges Gonosz (LNE)
&ldquo;A művészek a lélek mérnökei. Ez az, amiért be kell zárnunk őket.&rdquo; /Tall Tally, Kegyetlenek
&ldquo;Az igazság nem törvény.&rdquo; /közmondás a Kegyetlenektől
&ldquo;Nocsak, nocsak, nocsak. Te tényleg fura egy síkjáró vagy. Először a síkok elhelyezkedéséről kérdezel, most meg Acheronról keresel infókat. Nos, ha nem is hallgatsz rám, legalább hallgass végig. Acheron egy harctér, egy állandó, véget nem érő háborúé." />
<meta property="og:type" content="article" />
<meta property="og:url" content="https://zistenz.github.io/ghpeterpghu/posts/pscape/ps_lower/" /><meta property="article:section" content="posts" />
<meta property="article:published_time" content="2022-01-03T00:00:00+00:00" />
<meta property="article:modified_time" content="2022-01-03T00:00:00+00:00" />


		<meta itemprop="name" content="Planescape - Alsó Síkok">
<meta itemprop="description" content="Fordítások a Planescape alapdobozból, illetve a (már megszűnt) planescape.com-ról.
Acheron (Acheron) Törvényes Semleges Gonosz (LNE)
&ldquo;A művészek a lélek mérnökei. Ez az, amiért be kell zárnunk őket.&rdquo; /Tall Tally, Kegyetlenek
&ldquo;Az igazság nem törvény.&rdquo; /közmondás a Kegyetlenektől
&ldquo;Nocsak, nocsak, nocsak. Te tényleg fura egy síkjáró vagy. Először a síkok elhelyezkedéséről kérdezel, most meg Acheronról keresel infókat. Nos, ha nem is hallgatsz rám, legalább hallgass végig. Acheron egy harctér, egy állandó, véget nem érő háborúé."><meta itemprop="datePublished" content="2022-01-03T00:00:00+00:00" />
<meta itemprop="dateModified" content="2022-01-03T00:00:00+00:00" />
<meta itemprop="wordCount" content="6247">
<meta itemprop="keywords" content="planescape," />
	<link rel="preconnect" href="https://fonts.gstatic.com" crossorigin>
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">

	<link rel="stylesheet" href="/ghpeterpghu/css/style.css">
	

	<link rel="shortcut icon" href="/ghpeterpghu/favicon.ico">
		
</head>
<body class="body">
	<div class="container container--outer">
		<header class="header">
	<div class="container header__container">
		
	<div class="logo logo--mixed">
		<a class="logo__link" href="/ghpeterpghu/" title="PeteRPGv4" rel="home">
			<div class="logo__item logo__imagebox">
					<img class="logo__img" src="/ghpeterpghu/img/profile_128.jpg">
				</div><div class="logo__item logo__text">
					<div class="logo__title">PeteRPGv4</div>
					<div class="logo__tagline">PeteRPG</div>
				</div>
		</a>
	</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menu</span>
	</button>
	<ul class="menu__list">
		<li class="menu__item">
			<a class="menu__link" href="/ghpeterpghu/posts/kocka7/">
				
				<span class="menu__text">Kocka7</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/book/">
				
				<span class="menu__text">Könyvek</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/about/">
				
				<span class="menu__text">Mi ez az oldal?</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/minirpgk/">
				
				<span class="menu__text">Mini-RPG-k</span>
				
			</a>
		</li>
		<li class="menu__item">
			<a class="menu__link" href="/ghpeterpghu/rpg-ismertetok/">
				
				<span class="menu__text">Szerepjáték ismertetők</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/rpgk/">
				
				<span class="menu__text">Szerepjátékok</span>
				
			</a>
		</li>
	</ul>
</nav>

	</div>
</header>
		<div class="wrapper flex">
			<div class="primary">
			
<main class="main" role="main">
	<article class="post">
		<header class="post__header">
			<h1 class="post__title">Planescape - Alsó Síkok</h1>
			<div class="post__meta meta"><div class="meta__item-author meta__item">
	<svg class="meta__icon icon icon-author" width="16" height="16" viewBox="0 0 12 16"><path d="M6 1c2.2 0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class="meta__text">Petrus</span>
</div>
<div class="meta__item-datetime meta__item">
	<svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class="meta__text" datetime="2022-01-03T00:00:00Z">2022-01-03</time></div></div>
		</header>
		<div class="content post__content clearfix">
			<p><em>Fordítások a Planescape alapdobozból, illetve a (már megszűnt) planescape.com-ról.</em></p>
<h2 id="acheron">Acheron</h2>
<p><strong>(Acheron) Törvényes Semleges Gonosz (LNE)</strong></p>
<p><em>&ldquo;A művészek a lélek mérnökei. Ez az, amiért be kell zárnunk őket.&rdquo; /Tall Tally, Kegyetlenek</em></p>
<p><em>&ldquo;Az igazság nem törvény.&rdquo; /közmondás a Kegyetlenektől</em></p>
<p><em>&ldquo;Nocsak, nocsak, nocsak. Te tényleg fura egy síkjáró vagy. Először a síkok elhelyezkedéséről kérdezel, most meg Acheronról keresel infókat. Nos, ha nem is hallgatsz rám, legalább hallgass végig. Acheron egy harctér, egy állandó, véget nem érő háborúé. Az ott lévő dilisek a harcosaik miatt vannak ott. Biztos lehetsz benne, hogy egy csomó orkot meg goblint is fogsz találni, akik egymással és a többiekkel is állandóan háborúznak. Ha vagy olyan béna, hogy közéjük kerülsz, bedarálnak és a maradványaidat szétszórják. Persze, előtte még észre fogod venni, hogy az orkok kiszúrják rólad: ez a föld nem az, amit te szeretsz.&rdquo; /Telinar Kalindus</em></p>
<p>Ez a legbiztonságosab hely azon utazók számára, akik tényleg valamelyik Alsóbb Síkról származó lénnyel akarnak üzletelni - a megvasalt Acheron. Ez a kierőszakolt rend síkja, ahol az alkalmazkodás sokkal fontosabb, mint a jóság. A Kegyetlenek megmondják bármely fickónak, hogy Acheron lakói nem gonoszak - ők csak szigorúan ragaszkodnak a törvények betartásához és felbőszítheti őket, ha valakiből hiányolják ezt a fegyelmet. Más népek olyan véletlen kegyetlenségről beszélnek, amely elvakítja azt az összhangot, amit nyújt: ez a szétzúzott szellemiség, a letört remények képe. Ez Acheron igazi arca.</p>
<p>Acheron síkja roppant fekete és sima kőkockákból áll, amelyek halk, fémes hangon csengenek. Végtelen áramban úsznak keresztül az űrön ezek a városnyi, országnyi méretű kockák. Néha félelmetes csengéssel egymásnak ütődnek, ami szétnyom mindent közöttük és szilánkokkal szórja tele a síkot.</p>
<p>Acheron lakói - harcosok, akik elvesztették a harc élvezetét és megváltók, akik elfelejtették az ügyüket - az összhangért, a beilleszkedésért epekednek. El sem tudják képzelni, hogy bárki közülük ellentmondana a csoport akaratának, amit a parancsnokuk dönt el. Õk szent katonák, örökké egy ügy nélkül.</p>
<p><em>&ldquo;Továbbmenve, be fogsz lépni az első rétegre, ami Avalas lesz, és rá fogsz jönni, hogy ahelyett, hogy a földön állnál, az ezernyi, lebegő óriás vastömb valamelyikén állsz. Így van, zöldike, vaskockát mondtam, és az pontosan az, amit jelent. Az egész réteg tele van ilyen lebegő tömbökkel. És ez csak rosszabb lesz, de erre majd később rátérünk. Most az Acheronra való utazásról beszélünk és figyelj rám, fickó, mert van pár olyan titkom, amit nem hagyhatsz ki.&rdquo; /Telinar Kalindus</em></p>
<ul>
<li><strong>Avalas:</strong> Acheron harcmezője olyan világokkal teli, ahol hadak gyülekeznek, gyakorlatoznak és egymás ellen háborúznak. Az űr visszhangzik a menetelő emberek fémes csengésétől, ahogy az óriás seregek egymásnak rontanak. A seregek nem hódításért küzdenek - mint azt néhányan hiszik -, hanem hogy a többieket egyetlen összhangba szorítsák. Baator lényei ide járnak, hogy századokat toborozzanak a végtelen Vérháborújukhoz. A felszín a háború roncsaival teli, szétszórva a vas erődítmények között, amelyek kiemelkednek a síkságból.
<ul>
<li>Lei Kung, a Villámok Hercege ezen a síkon tartja fent az otthonát, egy kastélyt, ami egy viharfelhőn lebeg, a hullámzó vastenger felett. Az egyik kőtömb Maglubiyet és Gruumsh, a goblinok és az orkok isteneinek állandó harcmezője. Õk ketten saját fajuk légióit dobálják egymáshoz ebben az értelmetlen harcban, anélkül, hogy bármelyiküknek is esélye lenne megszerezni a teljes hatalmat.</li>
</ul>
</li>
<li><strong>Thuldanim:</strong> Ennek a rétegnek a tömbjei lyukakkal és gödrökkel pettyezettek, amelyek tele vannak a háború szétment eszközeivel. Repülő hajók, űrjárók, katapultok, ágyúk, és hasonló egyéb dolgok, amelyeket ezernyi elsődleges síkon fejlesztgettek, hevernek szanaszét összetörve, rendetlen halmokban, lassan beolvadva ennek a síknak a vasszerű kőzetébe. Avalasi őrjáratok fosztogatnak bármiért, ami felhasználható a végtelen háborúikban, és még a legkisebb roncsért is csatáznak másokkal. Egy az ezerhez, naponta, hogy bármi használhatót találni itt.</li>
<li><strong>Tintibulus:</strong> Ez a réteg teljesen élettelen. Az egyetlen dolog, amit itt található, azok a bukdácsoló geometrikus testek. Összeütköznek, kavicsdarabokat szórva szét és a kristályos törésvonalak mentén további darabokat törnek le egymásból, új testeket hívva a síki táncba. Néhány őrült varázslót lehet csak itt találni, akik a fejlesztéseiket csak ezen a sivár ürességben tudják végrehajtani.</li>
<li><strong>Ocanthus:</strong> Ez a réteg pengevékony lapokból áll - némelyik alig egy hüvelyknyi hosszú, mások mérföldekre nyúlnak. A lapokon lehetne élet, de a hely túl veszélyes. A lapok keresztülsüvítenek a sötétségen, a lefejező fegyverekhez hasonlóan támadva bármely lényre (THAC0 11; a páncélok nem számítanak, csak az Ügyesség bónuszok; D20-ban: +10-es érintő (<em>touch</em>) támadás).</li>
</ul>
<p><strong>Különleges Fizikai Jellemzők:</strong> Minden réteg a levegő ürességében helyezkedik el, ami életfeltételeket nyújt és repülni is lehet benne. A gravitáció a tömbök alakjához igazodik, mindig a középpont felé mutatva. Egyszóval a seregek egy kocka a hat oldalának bármelyikén előfordulhatnak, vagy menetelhetnek Ocanthus bármely lapjának tetején, vagy alján. Az utazók Avalasban és Thuldaninban ügyeljenek a kockák ütközésére, mert minden, ami a két tömb között van, szétlapul. A közeledő kockák egy vagy két nappal előbb felfedezhetők, a méretétől függően, elegendő időt biztosítva a meneküléshez. (A légiók közötti harc néha olyan elvakult, hogy küzdenek, amíg szét nem lapulnak, figyelmen kívül hagyva minden egyéb figyelmeztető jelet.)</p>
<p><strong>Különleges Mágikus Jellemzők:</strong> Acheronon a vadmágia csökkentett hatású.</p>
<p><strong>Természetes ittlakók:</strong> Achaireai, baatezu, imp, modron, rakshasa, rust monster, és yugoloth egyaránt gyakori Acheronon. Csak a yugolothok és a rakshasa-k igazi bennszülöttek, a többiek toborozni vagy enni járnak ide. Az ork pantheon jó része itt él, miután kihajtották őket Gyehennából és Baatorból.</p>
<p><em>&ldquo;Nos, ha mégis azt tervezed, hogy valóban megnézed ezeket a földeket, először is, légy biztos benne, hogy el tudod kerülni az orkokat. Eznek a paliknak nincs jobb dolguk, mint a halálkönyvbe rakni egy pengést. Persze az is buzdítja őket, hogy azt hiszik: ezzel megnyitják az utat egy másik követő előtt, egy olyan követőnek, amely talán az ő oldalukon áll. Jól látod, Acheronon csak korlátozott számú követő létezhet egy időben, vagy az lesz, amit már mondtam. Bárhogyan is, de ha eljutsz oda, keresd fel öreg barátomat, Indelthith-et. Õ egy illithid, tudod, olyan agyszívó. Ja, ja, nem is kicsit rizikós dumálni egy illithiddel, de ha vissza tudod tartani attól, hogy felfalja az agyadat, sok titkot tud mondani a síkokról. Nem csak Avalasról, hanem a többiről is.&rdquo; /Telindar Kalindus</em></p>
<h2 id="baator">Baator</h2>
<p><strong>(Baator) Törvényes Gonosz (LE)</strong></p>
<p><em>&ldquo;Tetszik a kilátás? Ez mind a tiéd lehet - egy csekély összegért.&rdquo; /Malkaresh, Baator</em></p>
<p>Na, ez az: a Nagy, a Kilenc Pokol, a Sötétség Verme, a Bűzölgő Mocsár, akármi. Több neve van, mint ahány elsődleges sík létezik. Ez a legveszélyesebb gonosz síkja: itt élnek a baatezuk, a páratlan erő démonai. Ezek a szörnyűséges lények a sík abszolút urai. A természetük mellett szigorú hatalmi hierarciájuk is létezik, ami minden életet megszab Baatoron.</p>
<p><em>&ldquo;Szóval azon gondolkodsz, hogy megnézed Baatort, he? Micsoda? Styx úszó akarsz lenni? Nem emlékszel, milyen volt a Mélység? Ó, még mindig menni akarsz. Rendben, de engem nem tudsz rávenni, hogy veled tartsak, Shurrock összes kincséért sem.</em><br>
<em>Mi az? Még mindig tervezgetsz? Nos, akkor még mielőtt elindulnál és megnyúznának, azt javaslom, figyelj ide egy kicsit. Beszéltem már jópár vidám fickónak és azt hiszem, te is hasznosnak fogod találni. Először is, ha elmész megnézni Baatort - tudod, amit a tudatlanok Kilenc Pokolnak hívnak -, feltétlenül bérelj fel egy vezetőt. Ami igaz az igaz, hehe, a Ketrecben felhajtóknak hívják őket, de ők vezetőknek hívják magukat, öcskös. Én ismerek párat, akikben megbízhatsz, amennyire megbízható bárki is Baatorban. Persze ez nem jelenti azt, hogy nem fognak megnyúzni, úgyhogy ha úgy lesz, ne gyere ide vissza az irhádat mentve.&rdquo; /Telinar Kalindus</em></p>
<p>A legtöbb, ennek a síknak kiszolgáltatott hitvány követő lárvává alakul - a kukacszerű lények megtalálhatók végig az Alsóbb Síkokon. Minden lélek vég nélkül kénytelen elviselni a baatezuk kínzásait, a szerencsétlenek sohasem tudnak meghalni a tortúrától. Megégett, összetört, vérző tetemeik egy nap alatt újjáformálódnak, és az egész procedúra újra kezdődik előlről. A követők eltűrik ezt, mert remélik, hogy egyszer előrébb jutnak és ők kínozhatnak majd másokat.</p>
<ul>
<li><strong>Avernus (Tiamat főherceg):</strong> Ez egy sziklás pusztaság csillagtalan, sötétvörös égbolttal; az egész síkságot egymásba fonódó és tüzes robbanásokban felvillanó gömbök világítják meg. A felperzselt síkon vad légiók kutakodnak, készen arra, hogy elűzzenek minden betolakodót. Bel vezeti őket, egy veremdémon, aki a sík hercegétől, Tiamattól, a Sötétség Hercegnőjétől, a következő réteg átjárójának őrzőjétől vár  elismerést buzgón. A Styx folyó keresztülhalad ezen a rétegen.</li>
</ul>
<p><em>&ldquo;Avernuson beszélj Pyripheniossal. Õ egy imp, idegesítően vinnyogó hanggal, de többet tud a vidék sötét titkairól, amit csak el tudsz képzeli, és a segítségével több mindent el tudsz kerülni, mint pár zavaró őrjárat. Igen, fickó, bele fogsz futni pár őrjáratba Baatorban; miért, azt hitted ez egy törvénytelen hely? Minden hatalmasságra, hogy élhetted meg az öregkort, ha még mindig ilyen tudatlan vagy? Nos, bárhogyan is, ahogy mondtam, Avernuson Pyriphenios sokat segíthet. Persze, ha azt tervezed, hogy lejjebb mész, ne várd, hogy veled tartson. Nos, Disen keresd Malik Drakot. Õ egy ember valamelyik elsődleges síkról, de ő ismeri a vasvárost. Amióta én itt vagyok a Ketrecben, ő azóta ott van Disben, talán még régebben is. Namármost ezenkívül saját magadra vagy utalva, ó, és majdnem elfelejtettem, ne számíts arra, hogy ezeket az embereket busás fizetség nélkül felbérelheted, nem olcsók.&rdquo; /Telinar Kalindus</em></p>
<ul>
<li><strong>Dis (Dispater főherceg):</strong> Dis, a füstös fekete falú vasváros, amelyről ez a réteg a nevét kapta, a hamuzöld égre tör, és keskeny utcái olyan messzire futnak, ameddig csak a szem ellát. Elítélt követők gürcölnek értelmetlen munkákon; az egyik csapat egy épületet bont olyan gyorsan, ahogy egy másik csoport építi, és minden munkát eszközök nélkül kell elvégezniük. Az izzó vas égeti a húst és az utcák visszhangoznak a haláltusák sikolyaitól. Ennek a rétegnek a hercege egy ólom-kő toronyból irányítja a Vasvárost.</li>
<li><strong>Minauros (Minaurus vikomt):</strong> Ez a mohóság rétege. Szennyes esők, olajos havas eső és borotvaéles jégzivatarok söprik végig ezt a réteget. Minden csupa mocsár, kivéve a csúszós vulkanikus üveggerinceket, amelyek behálózzák a felszínt. Az egyetlen város Minauros, a Süllyedő, fekete kőre épült, örökké a lápba ereszkedve. Az ördögök a feneketlen mocsarak mélyére kényszerítik a követőket, hogy keressék az igen ritka köveket, amivel fenn tudják tartani a város építményeit. Bomló tetemek buggyannak fel a felszínre, betegségekkel fertőzve a levegőt.</li>
<li><strong>Phlegethos (Fieran):</strong> Ez a tűz legendás síkja, vulkánokkal és folyékony tűzfolyókkal. Ez elvileg hasonló, mint ami a Tűz síkján tapasztalható. Az egyedüli város Abriymoch, ami egy csaknem végleg kihúnyt vulkán kráterében épült.</li>
<li><strong>Stygia (Levistus herceg):</strong> Ez a jég birodalma, egy nagy fagyott tenger, habár van nyílt vízfelület ott, ahol a Styx folyik. Apró növények nőnek itt, jeges mocsarat kialakítva. Villámok hasogatják az eget. Egy nagy jégtáblán áll jéggel borított város, Tantlin.</li>
<li><strong>Malbolge (Malagard, a Kínzás Úrnője):</strong> Ez a réteg egy óriási sziklazuhatag, méretében páratlan. Mivel nincs tiszta út, az utazóknak vagy ki kell számolniuk a háznyi méretű kövek egy állandó sorakozóját, vagy keresztül kell repülniük azokon a sötét alagutakon, amelyeket formálnak. Az ég vörös porfelhőkben ég. Nincs egyetlen város sem ezen a rétegen, de kis rézfalú erődök állnak a görgeteg mentén.</li>
<li><strong>Maladomini (Triel főherceg, a Bukott Arkón):</strong> Ez a romok síkja. A vérfekete ég alatt a követők követ bányásznak, faragnak, és új városokat építenek a réteg hercegének. A föld, ami valaha termékeny volt, bányaalagutakkal, salakgödrökkel, sós vízű csatornákkal és félig lerombolt romokkal van tele. A városok más városokra épülnek, de egy, a legújabb, Malagard, a felszínen áll. Alant a romok járatrendszerei annyira szerteágazóak, hogy még a kisebb ördögök is félnek attól, mi ólálkodik bennük.</li>
<li><strong>Cania (Molikroth báró):</strong> Stygiánál is rosszabb, ez a réteg is puszta jég. A csillogás itt ugyanolyan, mint a Jég síkján. Óriási gleccserek őrlik a fűrészes hegyeket. Ezen réteg hercege Mephistar citadellájából uralkodik, a Nargus gleccser felett.</li>
<li><strong>Nessus (Asmodeus):</strong> Ez a legmélyebb verme Baatornak, egy síkság, óceáni árkoknál mélyebb hasadékokkal. A legmélyebb alján áll Baator jelenlegi urának palotája, egy kastély, ami nagyobb még Khin-Oinnál is a Szürkekupacon. Feltérképezetlen és leíratlan, ami tökéletesen megfelel ördögi urának. A palota egy folyékony jégtó partján áll, ami a Lethe folyót táplálja. Ez a réteg az extremitások földje - a legerősebb hidegek, a legforróbb tűzek, a legmeredekebb hágók, stb.</li>
</ul>
<p><strong>Különleges Mágikus Jellemzők:</strong> A vadmágia nem működik Baatoron a törvényessége miatt.</p>
<p><em>&ldquo;Légy biztos a varázslataid hatásaiban ezen a síkon. Látom a szemeiden, hogy mágiahajigáló vagy és ha azt hiszed, hogy csak úgy behajózol Baatorba anélkül, hogy tudnád, hogyan változik a mágiád, biztos helyed lesz a halálkönyvben.&rdquo; /Telinar Kalindus</em></p>
<p><strong>Természetes ittlakók:</strong> a baatezu, pokolmacska, pokolkutya, hordling, imp, lárva, szimpatikus (simpathetic) mondja otthonának Baatort. A pontos parancsnoklási láncon belül a nagyobb baatezuk állandóan a hatalomért áskálódnak, mindegyik megpróbálja legyőzni a riválisait, hogy Baator legnagyobb ura lehessenek. Takhisis (a Dragonlance-ból) ezen a síkon él, habár pár Krynn-i tudatlan úgy hiszi, a [[#abyss|Mélység]]ben él.</p>
<h2 id="gyehenna">Gyehenna</h2>
<p><strong>(Gehenna) Semleges Gonosz Törvényes (LNE)</strong></p>
<p><em>&ldquo;A négyrétegű kohók, a tüzek szörnyűek&hellip;&rdquo;</em> - Ioleuf, az epikus költő így látta Gyehennát, mikor ezt a sort írta, és egy birka is biztos lehet ebben. Gyehenna egy sík, ahol vulkánok úsznak a nagy semmiben, magmát böfögve fel, amely sivár lávarétegekben ereszkedik alá. Kénes gőzök törnek fel süvítve a résekből, és iszonyatos gázok örvénylenek fullasztó felhőkben a levegőben. Nem a legjobb hely egy birka számára a babázáshoz.</p>
<p>Gyehenna nem egy könnyen elfelejthető hely. Hol máshol tudna egy pengés olyan hegyeket látni, amelyek teteje és alja is csúcsos és lebegnek az űrben - hegyek, melyek nem többek mint olajos, fekete lejtők, bugyborékoló gőzfolyók és tollpehelyként szétszóródó láva? Van még egy olyan hely, ahol az igazi sziklák karmazsinvörös izzású körvonalai minden, amit látni lehet? Ezek olyan hegyek, ahol semmi sem sík, semmi sem zöld és semmi sem könnyű. Gyehenna tere tele van vulkáni hegyekkel, mindegyik az űrben úszik, mozdulatlanul mindaddig, míg egy különösen óriási kitörés nem történik.</p>
<p>A sík szenvedő követőinek meg kell mászni ezeket a lejtőket, vagy hátrabucskáznak a feledésbe. Szóval úgy másznak, hogy megpróbálnak egy kis időt még megmenteni az életnek, úgy téve, mintha semmi sem változna, és ezért ez mindig az ő otthonuk marad. A földjük sivár zordsága a követőket bizalmatlanná és mohóvá teszi, szóval nincs az a követő ezen a síkon, aki bármit is megtenne anélkül, hogy ne fizetnének valamit érte. A vezetőket meg kell fizetni, a válaszokat meg kell venni, még az idegeneknek felajánlott segítségükért is valami kompenzációt várnak el. Ez egy könyörület nélküli sík, a remény bármiféle felcsillanása nélkül.</p>
<ul>
<li><strong>Khalas:</strong> Gyehenna könyörtelen rétegei közül ez a legszívélyesebb, az Első Hegy, ami az Asztrális Síkhoz is csatlakozik. A levegő bíborszínű a láthatáron, és néhányszáz lábbal feljebb gyorsan feketévé válik. Chamada vérszínű holdként világít a sötétségben, a szikrázó lávafolyamoktól és tüzektől fénylően. Khalas széle vízesésekkel csipkézett, amelyeket gőz takar el. Az itteni folyók sohasem érnek le alulra, elpárolognak, vagy eltűnnek a fekete barlangokban. A Styx ezen folyók legnagyobbika többszáz láb magas zuhatagokon bukik alá és Khalas belső világító barlangjaiban tűnik el. Itt található Szüng Csiang Könnycsepp Palotája.</li>
<li><strong>Chamada:</strong> A Második Hegy a legkegyetlenebb a négy közül. A föld a fénylő magma narancsszínében ég, olyan intenzíven, hogy elhomályosítja az eget. Lávafolyók kereszteződnek a lejtőkön, folyamatosan gátakat keményítve, formázva és utána új irányokban törnek ezeken keresztül. Lyukak nyílnak váratlanul és friss láva lövell ki és vulkánok dagadnak rajtuk szemölcsként. A levegő égett haj és kénperzselt hús szagával teli.</li>
<li><strong>Mungoth:</strong> A Harmadik Hegyet folyamatosan hamueső és savas hó támadja. A föld hideg, csak a szétszórt vulkánok világítják meg valamennyire az utat. Minden körben hideg sárlavinák veszélyeztetik az itt utazókat.</li>
<li><strong>Krangath:</strong> A Negyedik Hegy egy halott birodalom. Itt minden tűz kialudt és a hegyek sem remegnek többé. Minden fekete és jeges. Senki sem él a fagyos felszínen. A mélyben, azt mondják, az Éjlord, Shargaas, az ork hatalmasság birodalma áll.</li>
</ul>
<p><strong>Különleges Fizikai Jellemzők:</strong> Egyik hegy felszínén sincs egyetlen sík pont. Ha egy utazó elveszti az egyensúlyát, legurul a lejtőn, míg valami kő meg nem állítja, vagy míg el nem tud kapni egy előtűnő buckát. A gurulás feleannyi sebzést okoz, mint a távolság volt (lábban). Khalas forró felszíne körönként 1d2 sebzést okoz a fedetlen testrészeken, Chamada felszíne 1d6-ot. Mungoth savas hóesése 1d3-mat sebez körönként és a viharok akár órákig is tarthatnak. Krangath felszíni hidege körönként 1d6-ot sebez.</p>
<p><strong>Különleges Mágikus Jellemzők:</strong> A bűvölés, bájolás mágiák nem működnek Gyehennán, míg az invokáció, evokáció varázslatok erősebbek.</p>
<p><strong>Természetes ittlakók:</strong> vaporighu és yugoloth őshonos itt, míg az egyéb kreaturák, mint az impek, quasit-ek, letaszított baatezuk és szökött tanar&rsquo;rik gyakran rejtőznek errefelé. Sargonnas (Dragonlance) és Loviatar (Forgotten Realms) is itt él.</p>
<h2 id="szürkepuszták">Szürkepuszták</h2>
<p><strong>(Gray Waste) Semleges Gonosz (NE)</strong></p>
<p>Oinos, Niflheim és Pluton - ezek a Szürkepuszták jól ismert &ldquo;három komor&rdquo;-jai, amelyekről a pengések olyan sokat hallanak. Ez a föld pusztán csak gonosz és olyan hely, ahol semmilyen gondoskodásra nem számíthat senki, legyenek bár egyedül vagy többen. Ez a Vérháború nagy harcmezeje - néhány elsős Hádésznak hívja, de bárki, aki itt járt és látta, az tudja, miért hívják Szürkepusztának.</p>
<p>A &ldquo;három komor&rdquo; az, ami, vagy amiről a pletykák szólnak - tompa szürke földek. A föld szürke, az ég szürke, még az itteni lelkek is szürkék. Semmilyen szín nincs itt; amint egy szerencsétlen belép erre a síkra, minden fehér, fekete, vagy szürke lesz. Itt nincs nap, nincs hold és nincsenek csillagok - csak szürkeség.</p>
<p>A szürkeség a követők szívébe is befészkelte már magát. Félhülye népek bármiféle érzés, vagy emóció nélkül. Nem nevetnek, nem sírnak, és nem törődnek semmivel. Amit csinálnak, az csak a kétségbeesés, az életük és a reményük teljesen kiszívódott belőlük. Nagyokat bírnak hazudni, mert egy ütős semmilyen érzelmet nem lát az arcukon, de legtöbbször túlságosan el vannak veszve ahhoz is, hogy ezzel törődjenek. Ez a kétségbeesés lassan beköltözik azon utazók szívébe is, akik túl sokáig vannak itt, belőlük is kiszívva egy kis életet. Nézz meg egy hullaszerűen bámuló birkát, és biztos lehetsz benne, hogy ő is a Szürkepuszták egy homály-áldozata lett.</p>
<ul>
<li>
<p><strong>Oinos:</strong> Ez a satnya fák, kószáló démonok és fertőző betegségek rétege, amit egy ultroloth herceg irányít. Az ő erődje a hírhedt Khin-Oin, a Sorvasztó Torony. Távolról úgy néz ki, mint néhány, a levegőbe szökkenő, nyúzott szörny csupasz gerince. Közelebb érve egy olyan nagy torony alakját veszi fel, amelyet kisebb tornyok öveznek. Azt mondják, hogy húsz mérföld magasra nyújtózik és barlangrendszerek húzódnak alatta, de ez csak néhány ütődött túlzása. A torony a hercegnek szükséges, mert állandóan rivális yugoloth-ok támadása alatt áll. Az egyedüli időszak, amikor ők összefognak, csak akkor történik meg, ha egy újabb tanar&rsquo;ri, vagy baatezu invázió ér őket, akik sokszor ezt a síkot használják a vég nélküli Vérháborúkban.</p>
</li>
<li>
<p><strong>Nilfheim:</strong> A második sík sokkal élőbb, mint az első, mivel kezd megszabadulni a sorvasztó betegségtől, ami a földet uralta. Habár az erdők - főleg fenyők - elég sűrűek, nem mutatnak színeket, csak szürkeséget. Halvány köd terjed a törzsek körül, világosszürke a sötétszürke háttéren. Ez Hel birodalma, az északi pantheonból. A palotája egy nagy, fából ácsolt csarnok. Halálos méreg csöpög a mennyezetről és a padlón kígyók tekeregnek. A réteg közepe táján van Yggrasdil, a Világfa gyökere. A gyökérre csavarodva él a nagy szárnyatlan sárkány, Nidhogg, aki mindig a gyökereket harapdálja és végül meg fogja ölni a fát. Nidhogg-ot meg lehet ölni, de akkor az egyik gyermeke veszi át a helyét, szóval mi a cél?</p>
</li>
<li>
<p><strong>Pluton:</strong> Szürkepuszta harmadik rétege a Felsőbb Síkokhoz csatlakozik az Olympus hegy alagútjain át. Ezen a rétegen fűzek, olajfák és nyárfák állnak, mindegyik fekete, és lassan elpusztulnak a gondoskodás hiánya miatt. Ez Hádész birodalma, a Holtak Uráé. Õ egy szürke márványpalotában él, amit erős falak védenek. A birodalma kapui kovácsolt bronzból vannak, amit csak a legnagyobb hősök tudnak kinyitni. A kapukon túl vár Cerberus, a háromfejű kutya, aki a Hádész uradalmába vezető utat őrzi. Sok letaszított zsarnok és beképzelt hős van itt bebörtönözve.</p>
</li>
</ul>
<p><strong>Különleges Fizikai Jellemzők:</strong> A sík kétségbeesése több, mint szimbolikus. Ez mindenkit elfog, aki idejön. Az utazóknak minden héten egy sikeres varázslat elleni mentőt (d20-ban: Will-mentőt DC10 ellen) kell dobniuk, vagy csapdába esnek Szürkekupacon és képtelenek rávenni magukat arra, hogy elmenjenek innen. Ha egyszer csapdába esett, a test 1d6 hónap alatt lárvává válik. Az elrabolt lelkű utazókat másoknak kell kimenteniük, ha túl akarják élni.</p>
<p><strong>Különleges Mágikus Jellemzők:</strong> Mivel minden szín eltűnik ezen a síkon, a színalapú varázslatok (pl. prizmatikus gömb) teljesen hatástalanok. A sík által sugárzott kétségbeesés mindig erősebb, mint bármilyen érzelmi alapú varázslat.</p>
<p><strong>Természetes ittlakók:</strong> Diakk, hordling, lárva, éjboszorka (night hag) és yugoloth. Baatezu, tanar&rsquo;ri és gehreleth elég gyakran előfordul ezen a síkon, amint egymás ellen harcolnak a Vérháború egy újabb támadásában. Morgion (Dragonlance), Cyric, Mask és Shar (Forgotten Realms) szintén ezen a síkon vannak.</p>
<h2 id="carceri">Carceri</h2>
<p><strong>(Carceri) Semleges Jó Gonosz (NGE)</strong></p>
<p><em>&ldquo;Néhány jogot el kell vennünk a szabadság jegyében.&rdquo; /Margute kancellár, Harmónium</em></p>
<p><em>&ldquo;Ember, jobb, ha bízol benne, hogy azért kérdezel Carceriről, mert látogatást tervezel oda, és nem azért, mert hamarosan oda fognak bebörtönözni. Nos, Carceri - más néven Tartarus, ha így jobban ismered - egy börtön. Ha az ember keres egy helyet, hogy kidobja a szemetet, és biztos akar lenni abban, hogy az ott is maradjon, Carceri jó választás. Ja, igen, úgy van te szegény, az olümpiai Titánok is oda vannak bezárva, és valószínűleg még lesznek is egy jó darabig. Nézd, egy test, amit eltemettek (és valóban úgy értem, hogy eltemettek) a Vörös Börtönbe, nem hagyhatja el azt, amíg erősebbé nem válik, mint a smasszer, aki bebörtönözte. Micsoda? Hogy miért nem stoppol egyszerűen a Styxen? Egy bőrfejű tökkelütött vagy, de megmondom neked: a sík nem engedi ki őket; végül is, mi értelme lenne egy börtönnek, ahonnan bárki csak úgy kisétál, vagy kihajózik?&rdquo; /Telinar Kalindus</em></p>
<p>Van néhány fickó, aki azt mondja, hogy Sigil egy kalitka, egy börtön és más népek túl tompák ahhoz, hogy észrevegyék ezt. Nos, ők még nem látták Carcerit. Ez egy börtön. Sigil valódi szent templom ehhez képest. A zöld síkiak számára Tartarusként ismert Carceri a száműzöttek földje, egy hely, ahol a kitaszított, a megdöntött és a levert mérgelődik, és tervez arra a napra, amikor majd visszatér. Az olümposzi titánok a legismertebbek közöttük. Carceri eljátssza a maga szerepét a Vérháborúkban is, ahol felvonulási terepként és csatamezőként szolgál az agyatlan gehreleth seregeknek.</p>
<p>Carcerit hatívű birodalomnak hívják, mert a hat rétege úgy ágyazódik egymásba, mint egy matrjoska-baba, egyik a másikba. Minden rétegnek roppant kiterjedése van, néha akkora, mint az, amelyikben benne van és a legtöbb alapvető dologban végtelen. A rétegeknek saját fénykisugárzásuk van, ami egy mély vöröses izzás, hasonló, mint a tűzbogaraké. Habár a fény izzó, nem ad hőt, szóval Carceri rétegei a hűvöstől a fagyosig terjedő hőmérsékletűek.</p>
<p>A Carcerihez láncolt lelkek leggyakrabban halott árulók, orgyilkosok, és más, alattomos ambíciójú követők. Ugyan a követők nem emlékeznek az előző életükre, az ősi jegyek nem törölhetők el róluk. Ez az, amiért itt egy követő soha nem mondja el a teljes igazságot. Kötelezően és ravaszul hazudnak.</p>
<ul>
<li><strong>Othrys:</strong> Carceri legkülső rétege a legtöbb száműzött titán otthona: Coeus, Crius, Cronus, Hyperion, Iapetus, Mnemosyne, Oceanus, Phebe, Tethys, Thea és Themis is itt van. Ez a réteg valaha Arbóreához volt kötve, de a háborúban, amely idevetette a titánokat, Zeusz és társai szétzúzták a kötelékeket, hogy csapdába ejtsék itt az ellenségeiket. Othrys a feneketlen mocsarak és futóhomok birodalma, amit a Styx és a csatornái táplálnak. Cronus kastélya öreg és javításra szorulna, de a síkon nincsen olyan bányászható kő, amiből eredetileg építették.</li>
<li><strong>Cathrys:</strong> Kevéssé ismert réteg, mivel bűzös dzsungelekkel és vörös síkságokkal teli. Itt az utazás veszélyes, mert a növények savas váladéka keresztülrágja magát emberen, fémen egyaránt. Azok a lények, amelyek itt élnek, immúnisak erre.</li>
<li><strong>Minethys:</strong> Ez egy homokkal teli réteg. A szúrós porban nehéz a haladás a szél miatt, ami órák alatt képes csontig tépni bárkit. Mindenki, aki itt él, akiket megkíméltek a hatalmasságok, ruhákba és rongyokba burkolózva védekezik az éles szél ellen. A tornádók gyakoriak, és a legtöbb követő, hogy elkerülje ezeket a halálos veszedelmeket, nyomorúságos homoklyukakban él, amelyeket kézzel ás ki magának. Coeus egy palotát tart fent itt.</li>
<li><strong>Colothys:</strong> Ez a réteg egyike a legnagyobb hegyeknek, amelyek nagyobbak az Elsődleges Anyagi Sík bármelyikénél. Gyalog közlekedni csaknem lehetetlen a mérföldes mélységű kanyonok miatt. Az a néhány kereskedőút, amely létezik, hihetetlenül rozoga kőhidakon és meredek, egy embernek éppen elég szélességű utakon kanyarog. Az itt élő követők hasadékokhoz, sziklákhoz simuló kis házakban élnek, és Crius egy citadellát tart fent a réteg legmagasabb csúcsán. Crius gyakran háborúzik Grolantorral, a hegyi óriások istenével, aki a gehreleth Shator-t kényszerítette a szolgálatába.</li>
<li><strong>Porphatys:</strong> Ez a réteg egy hideg, sekély óceán, amit fekete hó táplál. Mind a hó, mind a víz enyhén savas, ami 1d6 sebzést okoz körönként a védelem nélküli utazónak. Kis szigetek emelkednek a hullámok fölé, némelyik több, mint egy közönséges homokdűne. Oceanus, a kitaszított titán egy félig elsüllyedt kastélyt tart fent itt. Éhező követők tolonganak a kis szigeteken.</li>
<li><strong>Agathys:</strong> Ez a sík leghidegebb rétege, egy vörössel erezett fekete jéggömb. A levegő csipős hideg és 1d2 sebzést okoz minden körben. Az itteni követők félig bele vannak fagyva a jégbe. Senki más nem ismert, aki itt élne.</li>
</ul>
<p><strong>Természetes ittlakók:</strong> achaierai, gehreleth, nagy titán, hordling, imp, lárva, mephit, nightmare, quasit, árnydémon és vargouille él Carcerin. Sok egyéb, az Alsó Síkról származó lény él még itt, főleg a Vérháborúk szökevényei és bandái. A tanar&rsquo;rik seregei gyakoriak itt, és a nagyobb tanar&rsquo;rik ide járnak gehreleth-eket toborozni a céljaikhoz. Ezek a közel eszetlen lények csaknem mindig beállnak, gyilkolásra és rombolásra éhesen. A nagyobb titánok, gőgösen bízva magukban, a háttérben maradnak, de néha megpróbálják a tanar&rsquo;ri generálisokat a saját céljaik, az erről a síkról való menekülés szolgálatába állítani. Szintén Carcerin él Malar és Talona, a Forgotten Realms-ból.</p>
<p><em>&ldquo;Ah, síkjáró, látom mégiscsak meg akarod nézni, bízol a szerencsédben. Nos, hajolj közelebb, pengés, hogy jobban halld, amit el akarok mondani erről a helyről, hogy távol tartsd magad a halottak könyvétől, amit, ugye, te is szeretnél. Először is, gondolj bele, a többi fickó ott olyan, mintha be lenne börtönözve, és ha ezer éven át lennél egy cellában, hasonlóan alattomos és durva viselkedésed lenne, mint azoknak. Ezért aztán foglalkozz a szökésed megszervezésével is, mert a sík lakói, nem más okból, csupán rosszindulatból, megpróbálnak majd megállítani. Úgy gondolkoznak, hogy ha ők nem szabadulhatnak, akkor te sem. Szóval tartsd nyitva a szemed és tartsd készen a varázslataid. Varázslatokról beszélek, szóval nézz utána, hogy Carcerin hogy&rsquo; működik a mágia, vagy más síkokhoz hasonlóan ez is hamar betesz a halottak könyvébe, ebben biztos lehetsz.&rdquo; /Telinar Kalindus</em></p>
<h2 id="mélység">Mélység</h2>
<p><strong>(Abyss) Kaotikus Gonosz (CE)</strong></p>
<p><em>&ldquo;A tudatlan földiek gyakran megkérdezik: &ldquo;Szóval, hány rétege is van a Mélységnek?&rdquo;. Nos, a válasz az, ami ott hever a Spirál csúcsán. Így van, fickó, te soha nem fogod megtudni. A Mélység valószínűleg végtelen, napjainking több, mint 600 réteget fedeztek már fel, és néhány dilis leírt más sötét rétegeket is a leveleiben. Az a legjobb, ha keresel egy Élő Könyvet, és felteszed neki a kérdéseidet, de hékás, te vagy az a dinka, aki mindenáron oda akar menni. Ezek után mi az, amit bárki is láthat ott? Felperzselt végtelen síkságok, vagy csontokból, tetemekből álló, szörnyen szétcsavarodott felszínek; nincs semmi, ami pontosan meghatározná a Mélységet, azon kívül, hogy teljesen gonosz. Kétség nélkül az.&rdquo; /Telinar Kalindus</em></p>
<p>A Mélységnek megszámlálhatatlanul sok rétege van, talán végtelen számú. Nincs senki, aki összeírta volna az összest és kétséges, hogy a síkok bármely lakója, nem is beszélve más népszámlálókról, valaha is úgy tekintette volna ezt a munkát, mint ami megéri az időt és a veszélyt. Világos és egyszerű: ezt senki sem teszi meg, mert minden réteg annyira groteszk, hogy még egy krapek is hülye lenne megnézni egyet is. Még kevesebb fickónak van hatalma ahhoz, hogy valóban meg is tegye ezt és túlélje. Egyszóval, a Mélység csaknem összes rétege teljesen lakhatatlan. De egyébként ez a sík a tanar&rsquo;rik otthona, egyike annak a két fajnak, amelyek örökre a pokoli Vérháborúkhoz van kötve - és ők nem különösebben vendégszeretők.</p>
<p>Vigyázz ezekrel a tanar&rsquo;ri ölőgépekkel. Vagy megpróbálják az utazókat a seregükbe csábítani - akár a Vérháborúkba, akár valami helyi csetepatéba -, vagy szépen beírják őket a Halálkönyvbe. Az indokaik? Legtöbbször azért, mert megtehetik. Ne várj jobb magyarázatot a káosz teljesen gonosz lényeitől. Õk azért vannak, hogy megszerezzenek bármit, amit tudnak és mindenki mást megöljenek meg, vagy rabszolgasorba vessenek. Számukra ez az egyetlen út a hatalomhoz és a hatalom a létezésük célja.</p>
<p>Ezen sík lakói a kaotikus gonoszság szellemei. A legtöbbjük a mane-ok alakját veszi fel - akik a tanar&rsquo;rik legalacsonyabb rendű fajtájához tartoznak -, ellenben néhány különlegesen erős vagy gonosz közülük úgy kezdheti el a Mélységbéli létezését, mint valami nagyobb hatalom. Mane-nak lenni nem különlegesség, mert az erősebb lények a vérszomjukat ezeken a szegény fickókon vezetik le, néha tömegekben mészárolva le őket. De a tanar&rsquo;ri nem azért tanar&rsquo;ri, hogy szétnyomják, vagy olyasféle ködös, elvont indokból az, ahogyan azt pár zöldfülű földi elképzeli. Itt az igazi válasz: a tanar&rsquo;ri tanar&rsquo;ri akar lenni, még akkor is, ha csak egy gyenge mane. Akik elég sokmindent túlélnek, erősebb formákba alakulhatnak, és talán egy mester úgy találja, szüksége van egy hasonló szolgára&hellip; A csupasz, fékezhetetlen erő az, amiről ezek a fickók álmodoznak, és a Mélység az a hely, ahol meg is szerezhetik.</p>
<p><em>&ldquo;Egyébként tény, hogy az a réteg, amit egy utazó biztosan felismer, az a legfelső, amit a Végtelen Átjárók Síkságának neveznek.&rdquo; /Telinar Kalindus</em></p>
<p><strong>A Végtelen Átjárók Síksága:</strong> A Mélység legfelső rétege egy félhomályos, terméketlen vidék, ami örökké egy dagadt, vörös nap alatt sül. Megszámlálhatatlan sok lyuk és óriási vas erődítmény pettyezi a felszínt. A lyukak csatornák, amelyek a Mélység egy másik rétegére vezetnek. Az erődök a független tanar&rsquo;ri urak lakhelyei, ahol a rabságban sínylődő szolgák védik a testüket, miközben uruk lelke az Asztrálsíkban és az Elsődleges Anyagi Síkon utazik, korrupt és gonosz lényeket keresve, hogy szolgálatra bírja őket.</p>
<p><strong>Különleges fizikai jellemzők:</strong> Nincs egységes jellemzője a Mélység síkjai fizikai formáinak, kivéve azt, hogy mindegyik kíméletlen. Némelyik végtelen, tűzforró homok-, só, vagy rozsdasivatag. Mások kegyetlen hideg síkságok, pengeéles jégtűkkel a felszínen. Van, ahol végtelen só- ,vagy füstölgő savtengerek hullámoznak. Mások szikla- és lávaföldek, fullasztó ködös atmoszférával. Megint mások még ezeknél is rosszabbak.</p>
<p><strong>Különleges mágikus jellemzők:</strong> A varázslás a Mélységben ugyanolyan, mint az a Külső Síkokon tapasztalható. Az egyedüli probléma az, hogy a mágia használata felhívja magára a helyiek - főleg a hatalmasságok ügynökeinek - figyelmét, akik a varázshasználót veszedelemnek tekintik, akit uralni kell, vagy megsemmisíteni. Érdekes módon az illúziók és a vadmágia hatásai erősebbek a Mélységben.</p>
<p><strong>Természetes ittlakók:</strong> eyewing, fetch, fire shadow, quasit, retriever és az összes tanar&rsquo;ri a Mélységben él. A helyi hatalmasságokba tartozik Sess&rsquo;inek (gyíkemberek), Laogzed (trogloditák), a beholderek Nagy Anyája, és gyakorlatilag a teljes drow pantheon. Chemosh és Hiddukel (a Dragonlance-ből), valamint Beshaba és Umberlee (a Forgotten Realms-ból) szintén a Mélységet mondják otthonuknak.</p>
<p><em>&ldquo;Mi az? Mégis azt tervezed, hogy odamész? Oké, akkor azt javaslom, még mielőtt elindulnál és megnyúznának, nézz körül nálam. Vannak infóim, amiket néhány egészen mókás fickótól kaptam és azt hiszem, hasznosnak fogod találni. Persze, ha olyan dilis vagy, mint ahogy beszélsz, csak menj nyugodtan.</em><br>
<em>Itt a titok, amit keresel: napjainkig a Mélység több, mint 680 rétegét fedeztek fel, a legtöbb olyan, hogy csak tudunk róla, de néhány pengés fickó képes volt visszajönni anélkül, hogy beírták volna a halottak könyvébe, és híreket hoztak róluk. Talán a legfontosabb dolog, amit tudnod kell, ha valahol megállsz a Feneketlen Gödörben: nem vagy felkészülve, ha rádtalálnak&hellip;</em><br>
<em>A Mélység egy kaotikus hely, és a természete nem is hazudtolja meg ezt. Kóborolhatsz egy rétegben, ahol a hőmérséklet 200 fok feletti, és a következő réteg lefagyasztja a gatyádat is. Vagy talán elsütöd az átkozott megidézésedet és elrohansz attól, amit látsz, majd a következő rétegen újra próbálkozol és csak egy vigyorgó (grinner), amit kapsz. Soha ne felejtsd el, hogy a Mélység leírhatatlan. Az egyik rétegen testrészek zuhognak az égből, egy másikon olyan kemény szél fúj, hogy kiszárítja a szerencsétlen marhát, még mielőtt el tudna menekülni, a harmadik egy hatalmas, bugyborékoló vértó, a negyedik egy gödör, aminek nincs alja&hellip; Sohasem fogod kiismerni a Mélységet.</em><br>
<em>Nos, látom, még mindig menni akarsz, szóval alaposan figyelj arra, amit mondtam, mert talán csak ez az egyetlen dolog közted és a halálkönyv között.&rdquo; /Telinar Kalindus</em></p>
<h2 id="limbó">Limbó</h2>
<p><strong>(Limbo) Kaotikus Semleges (CN)</strong></p>
<p><em>&ldquo;És élvezni én maradás utazónak! Üdvözlet neked.&rdquo; /Egy Káoszista, akit Sivalnak hívnak&hellip; ma</em></p>
<p>Nézz vele szembe, birka, ez a hely egy nagy kuszaság, és szeret is így maradni. Végy minden Belső Síkról egy nagy darabot, keverd össze pár elsődleges síki felszínnel, add neki egy, vagy két bukfenc minden zűrzavarát, és ez egy szép napon Limbó lesz belőle. A Káoszisták imádják ezt a helyet a tiszta kaotikussága miatt, még úgy is, hogy valami helyi rendezettség ráépül az egészre - épp elég, hogy megéljenek itt és imádják azt, amit ők az elsődleges káosz szépségének hívnak. Természetesen a legtöbb nép úgy gondolja, hogy a Káoszemberek bőrfejűek, mindig a káoszban akarnak fürdeni és csak szétbomlanak.</p>
<p><strong>Rétegek:</strong> Vannak viták arról, hogy Limbónak vannak-e rétegei. Néhány ősi írás öt rétegről beszél, mindegyik a fő lakóiról kapta a nevét - Gith vagy Szlád az első, Susanoo a második, Agni a harmadik, Indra a negyedik, és az elveszett isteneké az utolsó, habár ezek a magasrangú fickók úgy tűnik, rétegről-rétegre vándorolnak. Bárhogyan is legyen, ha vannak is különböző rétegek, mindegyik ugyanúgy néz ki, szóval Limbónak valójában csak egy szintje van. Ki tudja?</p>
<p><strong>Különleges Fizikai Jellemzők:</strong> Limbót úgy képzeld el, mint a négy alapelem és kombinációik kavargó levesét. Tűzlabdák, légzsákok, nagy földdarabok és vízhullámok vannak mindenfelé, plusz egy csomó elsődleges síki jellegű földdarab úszkál körben - egy kis rét, erdő, vagy amit akarsz. Limbó alkalmazkodik egy eszes pengés akaratához, ami azt jelenti, hogy egy stabil helyet tud kialakítani maga körül. Minél okosabb, annál nagyobb a fenntartható hely. De ne aludj el: ha egyszer egy test megáll a koncentrációban, a kis földdarabot elragadja a káosz. Csak az őslakók képesek fenntartani egy helyet tudatosság nélkül is, és a helyi hatalmak olyan stabil helyeket is létre tudnak hozni, amelyek akkor is fennmaradnak, ha ők elmennek onnan.</p>
<p>Másrészt Limbó követői együtt mozognak a sík változásaival, éppen abból alakítva ki a testüket, amely elem éppen abban a pillanatban a kedélyállapotukhoz illik. Az egyik percben egy követő tűzből van, aztán semmivé válik és pár ütős feje körül sípol szélként, vagy hullámként veri a csizmájukat, vagy csak álló sziklaként töpreng.</p>
<p>A Limbón akarattal létrehozott formák csak természetesek lehetnek. Például egy fickó elgondolhat egy rétet az egybeolvadásban, de egy épületet nem. Ha a rét már ott van, bárki akár fizikailag, akár mágikus úton, már rá tud építeni egy épületet arra a helyre. Tény, a githzerai-k, akik itt élnek, ezt csinálják, szóval egész városaik bukfenceznek keresztül boldogan Limbó káoszán. Az állandó hatalmasságoknak is vannak templomaik és hasonló épületeik a birodalmukban. Egyébként a szládoknak - Limbó őslakosai - általában nincs szükségük semmiféle felszerelésre. Még a stabil területek létrehozása is időpocsékolás a számukra; ők ugyanolyan otthonosan lebzselnek a lángoló tűzben, mint egy vízbuborékban.</p>
<p><strong>Különleges Mágikus Jellemzők:</strong> Elméletileg minden Limbón elsütött varázslatnak kiszámíthatatlan hatása van. Ha egy varázsló ezen a síkon akar varázsolni, egy sikeres Intelligenciatesztet (d20-ban: DC10 ellen) kell dobnia. Ha elvéti, a varázslat bármilyen hatás nélkül kisül (és a memóriából is törlődik). Egy természetes 20-as dobáson vadhatás jön létre, amely nem túl gyakran kellemes. Természetesen vadmágia használata is ugyanígy vadhatást okoz a sikeres varázslatban.</p>
<p><strong>Természetes ittlakók:</strong> Githzerai és szlád a leggyakoribb lény, ami előfordul Limbón. Az ittlévő hatalmasságok között van Agni, Fenmarel Mestarine, Susanoo és Sirrion (Dragonlance), valamint Tempus (Forgotten Realms).</p>
<h2 id="pandemónium">Pandemónium</h2>
<p><strong>(Pandemonium) Kaotikus Gonosz Semleges (CNE)</strong></p>
<p>Pandemónium talán a legkevésbé lakott hely az egész Külső Síkokon. Aligha vitatható okból: ez a legkevésbé vendégszerető hely. Igen, vannak forróbb és hidegebb síkok, egyesek könyörtelen őslakókkal és így tovább, de egyik sem ilyan magányos, vagy ennyire dühítő. Ez a kalitka olyan, mint egy végtelen barlangrendszer, amelyekben szelek sikoltanak az egyik járatból a másikba rohanva. A Sivár Szövetség pengései szerint ez egy tökéletes hely, hogy ide helyezd át a lakhelyedet, de ezzel csak ők az egyedüliek.</p>
<ul>
<li><strong>Pandesmos:</strong> A Pandemonium első rétegének vannak a legnagyobb barlangjai; némelyikben akár teljes nemzetek is élhetnének, ha nem lennének a hihetetlen szelek. Csaknem az összes járat falán borzongatóan hideg víz folyik alá. Néhol ezek a patakok a járatok középpontja felé folynak, a levegőben függve. A Styx folyó forrásai is innen erednek. Pandesmos a leglakatlanabb Pandemonium rétegei közül, habár ez nem sokat mond. Elszigetelt helyeken egy pengés néha találhat egy erődöt, esetleg egy városkát, de itt jórészt csak üvöltő vadvidék van.</li>
<li><strong>Cocytus:</strong> Az itteni járatok kisebbnek tűnnek, mint Pandesmoson és a szelek is sokkal élesebbek. Az itt üvöltő szelekről kapta Cocytus a nevét is: &ldquo;a jajveszékelés rétege&rdquo;, és még egy szerencsétlen követő elméjét is a pattanásig kínozza, nyújtja. Különösmód a járatokon olyan jelek láthatóak, ami azt sejtetik, hogy az egészet valaha régen kézzel vésték ki, de ezen jelek eredete még a hatalmasságok számára is rejtély.</li>
<li><strong>Phlegethon:</strong> Ez a réteg a mélysötét és a csöpögő víz rétege. A sziklák elnyelik a fényt és a hőt, ami meggátol bármiféle látást. Az itteni gravitáció csak egy irányba mutat, amely - a csöpögő vízzel - hatalmas sztalagmit és sztalagtit formációkat növeszt.</li>
<li><strong>Agathion:</strong> Járatok helyett Agathion egymástól elzárt lyukakat fog össze a végtelen sziklában. Ahol portálok nyílnak ezekbe a buborékokba, a szelek ciklonként örvénylenek úgy, hogy akár egy negyedtonnás lényt is felrepítenek. Más, portálok nélküli lyukak teljesen állott levegőt, vagy vákuumot tartalmaznak; ezek néha a hatalmasságok számára szolgálnak, ha valamit el akarnak rejteni (mondjuk bajkeverő szörnyeket).</li>
</ul>
<p><strong>Különleges fizikai jellemzők:</strong> Pandemóniumot a csupasz sziklákon keresztülfúródó barlangjáratok alkotják, és ezekben szelek üvöltenek. Ezen járatok méretei a puszta kis furkálásoktól a mérföldes átmérőjű lyukakig terjednek. Nem érdekes mi a méret, csak két dolgot kell észben tartani: először is a gravitáció mindig arra irányul, amelyik fal a legközelebb van egy pengéshez. Másodszor, a járatok örökké sivító szelekkel vannak tele. Néhány esetben ezek alig többek, mint egy kis szellő, amely távoli elkínzott lények sikolyait visszhangozza. Esetleg természetfeletti erővel őrjöngenek, fülsiketítő nyávogással, ami több, mint amit valaha a fülben lévő csontocskák hallottak, amely még a legnagyobb barlangokat is megremegteti az intenzitásával. Természetesen, ezek a viharos szelek csak a legkevesebbek egy birka bajaiból. A brutálisabb szelek felkapnak egy szegény fickót és mérföldekre is elragadhatják, hozzáverve a sziklákhoz a testét, míg valami is marad belőle.</p>
<p>A sík pokoli lármája miatt nem meglepő, hogy a legtöbb itteni szerencsétlen birka lesz vagy így, vagy úgy. Ó, elsőre tökéletesen épnek tűnnek, de az őrületük akkor tör elő, amikor senki sem számít rá.</p>
<p><strong>Különleges mágikus jellemzők:</strong> A szelek miatt ezen a síkon a varázslás körülményes. Az anyagi komponenseket elfújja a szél, és még a beszéd, vagy a mutogatás is problémás. Egyébként a vadmágia itt erősebb hatású.</p>
<p><strong>Természetes ittlakók:</strong> Ennek a síknak nincsenek igazi őslakosai. Azoknak, akik itt laknak, ritkán van más választásuk. A legtöbb itteni elűzött, vagy azért jött, mert el akar rejtőzni és már nem képes elmenni innen. A helyi hatalmak közé tartozik Gorellik, a gnómok, Hruggek, a bogármedvék istene, és a Levegő És A Sötétség Tündérkirálynője. Az északi pantheonból Loki egy rejtekhelyet tart fenn itt. Zeboim (Dragonlance), illetve Talos és Auril (Forgotten Realms) is itt él ezen a síkon.</p>

		</div>
		<footer class="post__footer">
			
<div class="post__tags tags clearfix">
	<svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5 0 11V3C0 1.5.8.8.8.8S1.5 0 3 0h8c1.5 0 3 .6 3 .6S15 1 16 2l15 15s1 1 1 2zM7 10a3 3 0 1 0 0-6 3 3 0 0 0 0 6z"/></svg>
	<ul class="tags__list">
		<li class="tags__item">
			<a class="tags__link btn" href="/ghpeterpghu/tags/planescape/" rel="tag">planescape</a>
		</li>
	</ul>
</div>
		</footer>
	</article>
</main>




			</div>
			
		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2022 Petrus.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/ghpeterpghu/js/menu.js"></script>
</body>
</html>