<!DOCTYPE html>
<html class="no-js" lang="en">
<head>
	<meta charset="UTF-8">
	<meta name="viewport" content="width=device-width, initial-scale=1">
	<meta http-equiv="X-UA-Compatible" content="IE=edge">
	<title>Mesék a Táncos Halászból - PeteRPG</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
		<meta property="og:title" content="Mesék a Táncos Halászból" />
<meta property="og:description" content="Az alábbiak egy általános fantasy helyszínhez írt kalandötletek, amik egy kampány szálaira is felfűzhetők, ha egymás után meséled le ezeket. Használhatod külön-külön is a saját mesédben. Csak a legszükségesebb részleteket tartalmazzák, és nem térnek ki a lehetséges mellékszálakra, vagy extra lehetőségekre, nem tartalmaznak statisztikákat sem. A cél, hogy alap keretet adjanak a saját történetednek, amire támaszkodhatsz.
Az ötletek egy kis része és a struktúra a Kort&rsquo;thalis Publishing Adventure Writing Like A Fucking Boss c." />
<meta property="og:type" content="article" />
<meta property="og:url" content="https://zistenz.github.io/ghpeterpghu/posts/rpg/any_danfish/" /><meta property="article:section" content="posts" />
<meta property="article:published_time" content="2022-06-27T00:00:00+00:00" />
<meta property="article:modified_time" content="2022-06-27T00:00:00+00:00" />


		<meta itemprop="name" content="Mesék a Táncos Halászból">
<meta itemprop="description" content="Az alábbiak egy általános fantasy helyszínhez írt kalandötletek, amik egy kampány szálaira is felfűzhetők, ha egymás után meséled le ezeket. Használhatod külön-külön is a saját mesédben. Csak a legszükségesebb részleteket tartalmazzák, és nem térnek ki a lehetséges mellékszálakra, vagy extra lehetőségekre, nem tartalmaznak statisztikákat sem. A cél, hogy alap keretet adjanak a saját történetednek, amire támaszkodhatsz.
Az ötletek egy kis része és a struktúra a Kort&rsquo;thalis Publishing Adventure Writing Like A Fucking Boss c."><meta itemprop="datePublished" content="2022-06-27T00:00:00+00:00" />
<meta itemprop="dateModified" content="2022-06-27T00:00:00+00:00" />
<meta itemprop="wordCount" content="3403">
<meta itemprop="keywords" content="rpg,kaland," />
	<link rel="preconnect" href="https://fonts.gstatic.com" crossorigin>
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">

	<link rel="stylesheet" href="/ghpeterpghu/css/style.css">
	

	<link rel="shortcut icon" href="/ghpeterpghu/favicon.ico">
		
</head>
<body class="body">
	<div class="container container--outer">
		<header class="header">
	<div class="container header__container">
		
	<div class="logo logo--mixed">
		<a class="logo__link" href="/ghpeterpghu/" title="PeteRPGv4" rel="home">
			<div class="logo__item logo__imagebox">
					<img class="logo__img" src="/ghpeterpghu/img/profile_128.jpg">
				</div><div class="logo__item logo__text">
					<div class="logo__title">PeteRPGv4</div>
					<div class="logo__tagline">PeteRPG</div>
				</div>
		</a>
	</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menu</span>
	</button>
	<ul class="menu__list">
		<li class="menu__item">
			<a class="menu__link" href="/ghpeterpghu/posts/kocka7/">
				
				<span class="menu__text">Kocka7</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/book/">
				
				<span class="menu__text">Könyvek</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/about/">
				
				<span class="menu__text">Mi ez az oldal?</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/minirpgk/">
				
				<span class="menu__text">Mini-RPG-k</span>
				
			</a>
		</li>
		<li class="menu__item">
			<a class="menu__link" href="/ghpeterpghu/rpg-ismertetok/">
				
				<span class="menu__text">Szerepjáték ismertetők</span>
				
			</a>
		</li>
		<li class="menu__item">
			<a class="menu__link" href="/ghpeterpghu/posts/rpgk/">
				
				<span class="menu__text">Szerepjátékok</span>
				
			</a>
		</li>
	</ul>
</nav>

	</div>
</header>
		<div class="wrapper flex">
			<div class="primary">
			
<main class="main" role="main">
	<article class="post">
		<header class="post__header">
			<h1 class="post__title">Mesék a Táncos Halászból</h1>
			<div class="post__meta meta"><div class="meta__item-author meta__item">
	<svg class="meta__icon icon icon-author" width="16" height="16" viewBox="0 0 12 16"><path d="M6 1c2.2 0 3.5 2 3.5 4.5C9.5 7 8.9 8.2 8 9c2.9.8 4 2.5 4 5v1H0v-1c0-2.5 1.1-4.2 4-5-.9-.8-1.5-2-1.5-3.5C2.5 3 3.8 1 6 1z"/></svg><span class="meta__text">Petrus</span>
</div>
<div class="meta__item-datetime meta__item">
	<svg class="meta__icon icon icon-time" width="16" height="14" viewBox="0 0 30 28"><path d="M15 0C7 0 1 6 1 14s6 14 14 14 14-6 14-14S23 0 15 0zm0 25C9 25 4 20 4 14S9 3 15 3s11 5 11 11-5 11-11 11zm1-18h-2v8.4l6.8 4.4L22 18l-6-3.8V7z"/></svg><time class="meta__text" datetime="2022-06-27T00:00:00Z">2022-06-27</time></div></div>
		</header>
		<div class="content post__content clearfix">
			<p>Az alábbiak egy általános fantasy helyszínhez írt kalandötletek, amik egy kampány szálaira is felfűzhetők, ha egymás után meséled le ezeket. Használhatod külön-külön is a saját mesédben. Csak a legszükségesebb részleteket tartalmazzák, és nem térnek ki a lehetséges mellékszálakra, vagy extra lehetőségekre, nem tartalmaznak statisztikákat sem. A cél, hogy alap keretet adjanak a saját történetednek, amire támaszkodhatsz.</p>
<p>Az ötletek egy kis része és a struktúra a Kort&rsquo;thalis Publishing <em>Adventure Writing Like A Fucking Boss</em> c. kiadványaiból származnak.</p>
<h2 id="háttér">Háttér</h2>
<p>A <em>Város</em> hegyek közé épült, egy régi, a tenger alá süllyedt kráter letört partszélére. Lakossága nem túl nagy, de van <em>Bank</em>ja és a <em>JóIsten</em> egy <em>Temploma</em> is felépült. A keskeny és kanyargós Öböl számos víz alatti alattomos sziklát és homokpadot rejt, és az átjáró gyakran ködös, csak tapasztalt hajósok és révészek ismerik ki rajta magukat. Ezért aztán nem túl felkapott <em>Kikötő</em>, annak ellenére sem, hogy a legközelebb található a <em>Birodalom</em>tól független <em>Hercegség</em> belső <em>Főváros</em>ához. Megfordulnak itt kereskedők a világ minden tájáról, de kalózok és csempészek is.</p>
<p>A &ldquo;Táncos Halász&rdquo; egy népszerű parti <em>Kocsma</em> a <em>Város</em> kikötőjében. Nevét az előtte nyíló téren álló furcsa szoborról kapta, amire senki sem emlékszik már, kik és mikor állították. A Kocsma szobát nem ad (arra ott a <em>Fogadó</em> nem messze), de éjjel-nappal nyitva áll a megfáradt és szomjas vendégek számára. Nem egy csicsás hely, törzsközönsége meglehetősen egyszerű és közönséges, bár nemesek, kereskedők is megfordulnak benne és a kosztja egész jó.</p>
<p>Itt találkoztok egy asztalnál ülve, ki távoli vidékről érkezve, ki helybeliként, idegenként tekintve egymásra, mégis ugyanazon, látszólag dísztelen, félreeső asztalhoz ültetek le eltökélt határozottsággal és változatos okokból. Van egy legenda, miszerint az asztal misztikus erővel bír: akik leülnek mellé és aznap este érkezik hozzájuk egy köpenyes megbízó, mind híres kalandozók lesznek. Van közöttetek olyan is, aki már hetek óta próbálkozik&hellip;</p>
<h2 id="01">01</h2>
<p>(fókusz: interakció)</p>
<ul>
<li><strong>Nyitány:</strong> A karakterek a Kocsmában ülnek egy asztalnál. Körülöttük nyugodt zsivaj, sör- és ételszag.</li>
<li><strong>Konfliktus:</strong> Belép a kocsmába egy <em>Sötét Köpenyes Megbízó</em> (SKM), körülnéz, majd leül egy <em>másik</em> asztaltársasághoz, akikkel sugdolózva beszélni kezd. A másik csapat tagjai is tipikus kalandozóknak néznek ki. A beszélgetés egyre ingerültebbé válik, végül a SKM sértődötten feláll és otthagyja őket, távozik. Kisvártatva egy csapatnyi pap és lovag nyomul be a kocsmába és a SKM-t keresik. A SKM-ról hírlik, hogy bogaras fiatalember, aki szülei halála után a rá maradt erdei házikójában éldegél hűséges, öreg szolgájával.</li>
<li><strong>Akció:</strong> A JK-k követik? Vagy előbb kikérdezik a másik csapatot? A valóság: a SKM hullákat akar kiásatni a helyi temetőből, szekérre rakni és elvinni egy ódon kastélyba, ahol kísérleteket végezne rajtuk egy új feltámasztó szérummal, ami megszüntetné a halált az egész világon. Az isteneknek (talán csak néhány kivételével) nagyon nem tetszene ez, tehát gyorsan mozgósítják egyházi szervezeteiket és papokból, lovagokból álló kommandóik jelennek meg a környéken. Vannak, akik a szérumot megvédeni, mások elpusztítani akarják (pl. a <em>HalálIsten</em>), és vannak olyanok is, akik üzletet látnak benne (pl. a <em>TolvajIsten</em>).</li>
<li><strong>Csúcspont:</strong> A különféle csapatok egymásnak esnek, miközben a naív SKM kétségbeesetten próbál találni valakit, aki megvédené őt és a kísérleteit, legfőképpen az <em>Élőhalott</em>at, ami öntudatra ébredt és a mestere ellen fordul&hellip;</li>
<li><strong>Levezetés:</strong> Mi lehet a vége?</li>
</ul>
<h2 id="02">02</h2>
<p>(fókusz: interakció)</p>
<ul>
<li><strong>Nyitány:</strong> Egy szegény Koldusasszony, karján kisgyerekkel, kéreget az asztalok körül, de csak filléreket kap, vagy elzavarják.</li>
<li><strong>Konfliktus:</strong> A Koldus egy <em>Nemesúr</em>nak tartozik sok pénzzel, mert véletlenül besározta a ruháját, amikor hozzáért egy utcai kivégzés körüli tülekedésben. A Koldus eközben erszény helyett egy fontos levelet nyúlt le tőle, amit nem tud elolvasni. Két marcona fejvadász rúgja be az ajtót és nagy hangon keresnek Valakit, belebámulnak az emberek arcába, félrelökik a méltatlankodókat, leugatják a kocsmárost. A Nemesúr keresteti Valakit, mert azt hiszi (tévesen), hogy ő lopta el tőle a levelet. Az egyik karakter pont hasonlít erre a Valakire, a hézagos személyleírás ráillik (pedig tényleg nem róla van szó).</li>
<li><strong>Akció:</strong> Összeverekednek a fejvadászokkal? Sikerül békésen tisztázni a félreértést? Hol van a Valaki és miért lopta el volna a levelet? Mi áll a levélben, ami olyan fontos? Ha elhurcolják a karaktert, kiderül, hogy nem ő az? A többiek utánamennek és megpróbálják kiszabadítani?</li>
<li><strong>Csúcspont:</strong> A Nemesúr kezd kifutni egy határidőből és pánikba esik. A levél egy titokzatos <em>Gonosz Nagyúr</em>tól (GN) kapott hamis meghívó az újonnan kinevezett <em>Polgármester</em> báljára a Nemesúr Ügynökének, akinek egy bájitalt kell becsempésznie a <em>Polgármester Lányá</em>nak italába. A csapat megszerzi a levelet és megpróbálja figyelmezteni a Lányt? A Nemesúr saját jogán meghívott és bejuttatja valahogy szívességgel az Ügynökét? Vagy maga próbálja meg a feladatot végrehajtani?</li>
<li><strong>Levezetés:</strong> A Valaki egy birodalmi <em>Titkosügynök</em>, aki a GN nyomában jár és megpróbálja felfedni a kilétét, mert eddig mindig kicsúszott a markából. A Nemesúr emberének álcázta magát, hogy a közelébe jusson, de a levél ellopása és az azt követő kavarodás miatt elszalasztotta a lehetőséget. A Koldus csak az, ami: egy szegény koldus, aki egy rossz lépés miatt rossz helyzetbe keveredett.</li>
</ul>
<h2 id="03">03</h2>
<p>(fókusz: harc, interakció)</p>
<ul>
<li><strong>Nyitány:</strong> Egy <em>KalózKapitány</em> egy sikeres rablás után kibérli az egész Kocsmát több napra, és a tulaj nem akar zűrt, ezért törzsvendégeket - a csapatot is - megkéri, addig máshol múlassák az időt. A legénység féktelen dínomdánoma éjjel-nappal zavarja a közelben lakókat, de senki nem mer megszólalni, félnek a retorzióktól.</li>
<li><strong>Konfliktus:</strong> Az egyik kocsmai felszolgáló ellop valamit a kincsből, de lebukik, ezért a KalózKapitány kirángatja a Kocsma elé és a legénység üdvrivalgása közepette levágja a kezét. Közben a Kikötő bejáratát elállja két birodalmi <em>Hadihajó</em>, akik a kalózok nyomát követték, és követelik, hogy a város adja ki a bűnözőket <em>és</em> a rabolt kincseket, különben két óra elteltével tüzet nyitnak. A város megdermed, a gyenge <em>Városőrség</em> nincs felkészülve két hajónyi veszedelmes kalóz lefegyverzésére, a KalózKapitánynak meg esze ágában sincs megadni magát.</li>
<li><strong>Akció:</strong> A helyzetet felmérve hányan próbálnak elmenekülni a kikötő környékéről? A Városőrség parancsnokának lesz annyi bátorsága, hogy megkísérelje a letartóztatást? A kalózok között vannak olyanok, akik elégedetlenek a helyzettel és inkább megpattannának a kincsekkel, sorsára hagyva társaikat? A csapat magánakcióba kezd? A várost uraló független Hercegség katonái messze vannak, érdemes futárt küldetni értük?</li>
<li><strong>Csúcspont:</strong> A két óra letelik, majd egy extra harmadik is, és a Hadihajók tüzet nyitnak, elsősorban a kikötőben álló hajókra célozva, de több lövedék is mellémegy, károkat okozva az épületekben és a Templomban is. Pánikba esett lakosok és az alkalmat kihasználó kalózok, akik fosztogatni kezdenek, majd jópáran a Hercegség belseje felé próbálnak menekülni. A KalózKapitány, aki nem tűri a dezertálást és hűséges embereivel vadászik rájuk, közben pedig túszokat is ejt (például a Polgármester Lányát). A Városőrség többsége inkább meglapul, de vannak köztük is hősi anyagból gyúrt alakok, akik megpróbálják a lehetetlent. És végül az ágyúzás után partraszálló birodalmi Tengerészek, akik nekiállnak átkutatni a várost - és persze egy kis mellékest is lenyúlnak.</li>
<li><strong>Levezetés:</strong> Bármi lehet&hellip; A Város végül megmenekül, de vajon milyen áron? Mit találnak itt a több napos késéssel beérkező katonák? Mi lesz a diplomáciai konfliktus vége?</li>
</ul>
<h2 id="04">04</h2>
<p>(fókusz: felfedezés, harc)</p>
<ul>
<li><strong>Nyitány:</strong> Egy <em>Vándor</em> mutatványos érkezik a Kocsmába és énekes-zenés előadást tart a táncoló Majmocskájával. A <em>Majom</em> turbános-köpenyes ruhácskában, hamis(?) ékszerekkel díszítve táncol és zenél cintányéron.</li>
<li><strong>Konfliktus:</strong> A Vándor a jutalmakból szobát bérel a Fogadóban, majd éjszaka a <em>VérSzekta</em> támadja meg őt álmában. A VérSzekta felismerte a Majomnál az egyik kifosztott titkos <em>HalálCsarnok</em>uk egyik szobrának szemét, és tudni akarják, kitől és honnan szerezte. A HalálCsarnok egy sötét istennek van szentelve, ahol véráldozatokat is végrehajtanak, és a Gonosz Nagyúrnak köze van hozzá. A Vándort elhurcolják, de a Majom elmenekül és ijedtében elbújik az egyik karakter zsákjában (vagy: beszökik a szobájukba és rikácsolva próbál kijutni).</li>
<li><strong>Akció:</strong> A VérSzekta minden eszközt megragad a Majom, de legalább a szem-ékkő megszerzésére, egyik csapatuk csak ezzel van elfoglalva, miközben a másik csapat a <em>Sziget</em>re viszi a Vándort. A rejtett HalálCsarnok a <em>Dzsungel</em>lel borított nyugvó <em>Vulkán</em> gyomrában bújik meg a Szigeten, ahová csak hajóval lehet eljutni és <em>Kannibál Bennszülöttek</em> vadásznak a VérSzekta jelképeit nem viselő idegenekre. Ezért nincs épeszű hajós, aki oda merészkedne, pedig a partvidékén kitűnő igazgyöngy gyűjtőhelyek vannak.</li>
<li><strong>Csúcspont:</strong> Láva-alagutak és hidak labirintusa, koponya- és démondíszesre faragott központi HalálCsarnok, tollmaszkos Papok, vörös köpenyes VérSzektások és láncra vert, sorsukra váró Szüzek (és talán a kormányzó Lánya is a 02-ből?). A mélyben kavargó, halálos forróságú Láva démoni vöröses fényében úszó, rászáradt vértől ragacsos, idomtalan <em>KáoszKő</em>. A Titkosügynök, aki büszkeségből lenézte a csapatot, egyedül próbálkozott, és most életveszélybe kerül.</li>
<li><strong>Levezetés:</strong> Sikerül elpusztítani a KáoszKövet? Kicsúszik a markukból a Gonosz Nagyúr? A Titkosügynök megbízik végre bennük annyira, hogy felfedje kilétét és a segítségüket kérje?</li>
</ul>
<h2 id="05">05</h2>
<p>(fókusz: felfedezés)</p>
<ul>
<li><strong>Nyitány:</strong> A nyár igazán békésnek ígérkezik, a nagy esők és viharok is elmaradtak eddig.</li>
<li><strong>Konfliktus:</strong> Híre megy, hogy amint a JóIsten <em>Főpap</em>ja imára nyitotta a száját a felújított (l. 03) Templomban, a körülötte állóknak látomásos víziói támadtak különféle démonian obszcén és szörnyűségesen rémisztő tettekről, amit a Főpap követett el (vagy majd csak fog?). A Főpap saját maga nem érzékelte ezeket a látomásokat, de visszahallja a hírekből, és önkéntes penitenciaként lemond rangjáról és a hegyi, eldugott <em>Kolostor</em>ba vonul, ahol választott fülkecellájának lepecsételt ajtaját majd csak a halálakor fogják ismét kinyitni. Új Főpap érkezik a Fővárosból, egy gőgös illető, aki lefokozásnak érzi meg az áthelyezést. Aztán a víziók vele is ugyanúgy megjelennek. A JóIsten egyháza megtisztító ördögűzést rendel el a Templomban, de a körmenet közben lóbált füstölőkből sötét bűzfelhő tör fel és egy kő kilazul a mennyezetről és agyonüti az imádkozó kocsmáros feleségét (vagy: egy karakter közeli ismerősét, rokonát, barátját). A helyet nyilvánvalóan elátkozta valami. Vagy valaki?</li>
<li><strong>Akció:</strong> A felújítás és építkezés szakszerűnek tűnik, a kövek némelyike viszont jelölt, csak a látható oldalukat csiszolták le a mesterek. A kövek egy Lich elátkozott Katakombáiból valók, amit nemrég takarított ki egy másik kalandozó csapat (miközben a karakterek mással voltak elfoglalva). A Lich-et (állítólag) elpusztították, de az átka még mindig él a kibontott kövekben. A katakomba egy része háborítatlan, a mesterek csak a bejárat környékét bontották szét. Mi lehet vajon az elfalazott részekben, amit korábban nem néztek át?</li>
<li><strong>Csúcspont:</strong> A Lich feltámadt vajon? Nem sikerült elpusztítani a szívét, vagy csak egy hamisítványt találtak meg? A Lich eddig igazából senkinek sem ártott, a kalandozók felbukkanása és fosztogatása váltotta ki a dühét.</li>
<li><strong>Levezetés:</strong> Lehetséges megalkudni egy Lich-csel, aki csak pihenni szeretne, vagy mindenáron el kell pusztítani?</li>
</ul>
<h2 id="06">06</h2>
<p>(fókusz: interakció)</p>
<ul>
<li><strong>Nyitány:</strong> Tikkasztó hőség veri a Várost, nappal szinte üresek az utcák, szellő sem mozdul. A Kocsma forgalma eleinte fellendült, de aztán elhalt, már inni sincs kedve az embernek ilyen melegben. Egy szakállas Öregúr, aki nemrég érkezett a Városba és a Fogadóban bérelt szobát, viszont a legnagyobb forróság közepette is kint üldögél a kövezett parton tetőtől-talpig bebugyolálva és egy különös, lencsékből, kristályokból, és rézrudakból álló szerkezetbe bámul, a könnyezésig meresztve a szemét, majd egyre gondterheltebben írogat az ölében nyugvó könyvecskébe.</li>
<li><strong>Konfliktus:</strong> A Polgármester a Kocsmában hűsöl, mivel ez az egyik hely, ahol a pinceveremben még ilyenkor is lehet kavicsokat jegesre fagyasztani és koktélokat hűteni vele. Az Öregúr érkezik feldúltan, közli, hogy ő egy híres <em>Asztrológus</em> és a Város napjai meg vannak számlálva, pontosan két nap múlva, délben egy <em>Meteor</em> fog becsapódni az Öbölbe, elpusztítva mindent a környéken&hellip;</li>
<li><strong>Akció:</strong> Nincs erő, ami megállíthatna egy Meteort. De vajon igazat mond az Asztrológus? Tényleg itt a Város vége? Két nap alatt ki lehet üríteni egy kisvárost, minden élő és értékes holmijával egyetemben? A visszavonult, bújkáló VérSzekta megüzeni, hogy ha a Polgármester Lányát megkapják és feláldozzák a kikötő közepén, KáoszIstenük biztosan megmenti a Várost. A városiak közül többen is hajlanak a javaslatukra&hellip; A JóIsten egyháza elborzadva visszautasítja ezt és a tiszta ima erejében bízik, Főpapja vállalja, hogy étlen-szomjan böjtölve fog imádkozni az oltár előtt, más paptársaival egyetemben és a baj el fogja kerülni őket.</li>
<li><strong>Csúcspont:</strong> A hőség erősödik és szemmel látható, hogy a napkorong mellől elválik valami izzó, csóvát húzó égitest, ami óráról-órára nagyobb lesz. A Polgármester elrendeli a Város kiürítését. A JóIsten papjai maradnak, csakúgy, mint jónéhányan, akik nem akarják elhagyni otthonukat, értékeiket. A Lány is eltűnik a kavarodásban. Megint a VérSzekta ügyködik a háttérben, vagy valaki más?</li>
<li><strong>Levezetés:</strong> A riadó hamisnak bizonyul, bár egy égitest, egy üstökös tényleg súrolja a világ légkörét, napokra zöldes-vöröses árnyalatba burkolva azt, ami rettegést és aggodalmat szül. A menekülők egy hét után visszatérnek a szinte teljesen kiürült városba. Értékesebb dolgok eltűntek több házból is. A Lány továbbra sincs meg, a VérSzekta HalálCsarnoka elleni újabb rajtaütés nem hozott eredményt. Akkor hol lehet?</li>
</ul>
<h2 id="07">07</h2>
<p>(fókusz: felfedezés, interakció)</p>
<ul>
<li><strong>Nyitány:</strong> A Polgármester pénzdíjat tűzött ki Lánya megtalálójának, vagy bármilyen információért róla, de nincs eredmény. Eközben egyre többen betegednek meg valami ismeretlen <em>Kórság</em>ban, ami hetekig elhúzódó taknyolós-köhögős, ágynak dőlős nyavaja, bár halált ritkán okoz.</li>
<li><strong>Konfliktus:</strong> Valaki megemlíti a Kocsmában, hogy a SKM ismét előbújt és a Kórságban fertőzött betegek körül csinál furcsa dolgokat, fémlapra köhögteti őket, mintát vesz az orrukból, meg fura, vízben oldható porokat itat velük, amitől vagy rosszabbul lesznek, vagy jobban, de inkább sehogyan. A Titkosügynök is előkerül, a csapatot kéri, hogy segítsen neki a lány nyomára akadni. Van egy-két sejtése, de egyedül nem tudja megoldani. A csapatnak a Polgármestert kellene figyelnie, mert gyanús. És valóban: a Polgármester furcsán viselkedik mostanában, senkivel sem beszél a szükségesnél tovább, bezárkózik a házába, és többször megérdeklődi, mikor érkezik már a postakocsi.</li>
<li><strong>Akció:</strong> A Polgármester egy levelet kapott, amelyben SokPénzt követelnek a Lányáért cserébe, de ne vonjon be senki mást, különben a Lány meghal. Bizonyítékul egy hajtincset is mellékeltek. A Polgármesternek nincs ennyi pénze kéznél, ezért a Fővárosból vár pénzszállítmányt a helyi Bankba. Csakhogy Útonállók fosztják ki a postakocsit és eltűnnek az értékekkel. Talán belső infójuk volt a Bankból?</li>
<li><strong>Csúcspont:</strong> A pénzt egy egyszerű <em>Kasszás</em> raboltatta el a testvérével és társaival, hogy fedezze a sikkasztásait, amit szerencsejátékra szórt el. Ő küldte a levelet is, valójában fogalma sincs a Lány hollétéről. A Lány ugyanis a SKM-nál rejtőzik és lebetegedett, az állapota súlyos. A SKM megpróbál egy ellenszert kotyvasztani és ehhez a Város lakóit használja kísérleti alanynak. Csakhogy meghal egy beteg, aki előzőleg SKM porából ivott és a haragos rokonság a szomszédokkal együtt kapát-kaszát-fáklyát ragad, hogy felgyújtsa a gonosz vajákos boszorkánymester erdei házát. A Lány és a SKM titokban összeházasodtak és el akartak szökni a határon túlra, de a betegség hátráltatta őket ebben, most viszont az életük is veszélyben forog.</li>
<li><strong>Levezetés:</strong> Erkölcsi dilemma: szerelem, vagy jog? Bár a Polgármester közrendű, szépséges Lányát inkább magasabb rangra szánja, mintsem egy kétes hírnevű, elvonultan élő SKM-féle alaknak. Pedig a SKM tisztességes alak, egy meg nem értett orvosi zseni, aki vagy száz évvel korábban született a tudomány jelenlegi állásához képest, és ha ezt túléli, egyszer majd a modern orvostudományok megalapozójának tartják majd. Mellékesen tényleg csak egy hajszálnyira van a Kórság ellenszerének kikísérletezésétől.</li>
</ul>
<h2 id="08">08</h2>
<p>(fókusz: interakció, felfedezés)</p>
<ul>
<li><strong>Nyitány:</strong> Egy cirkusz érkezik a Városba, amelynek fő attrakciója egy szelidített kis <em>Sárkány</em>, ami légakrobatikát mutat be tornászokkal.</li>
<li><strong>Konfliktus:</strong> A szintén a Városban tartózkodó fiatal <em>Hercegnő</em> (aki úton van a Birodalomba egy politikai házasság miatt) is megnézi az előadást, majd meghívja magához a csapatot és titokban egy üzenetet ad át nekik, melyben esedezve kéri, hogy szabadítsák ki őt a fogságából úgy, mintha a Sárkány rabolná el. Köznapi életet akar élni valahol máshol, távol a családjától, más néven. Jutalomként a családja egy ősi ereklyéjét ígéri (ami éppen nála van, mint nászajándék a leendő férjnek).</li>
<li><strong>Akció:</strong> A Sárkány szelíd, emberek között nőtt fel, semmi vérszomj nincs benne. Hogyan lehetne rávenni, hogy együttműködjön? A gazdája hallani sem akar semmilyen kölcsönadásról, vagy eladásról, tehát még ki is kell lopni a ketrecből. A Hercegnő a SKM kastélyában szállt meg és egy toronyban vár.</li>
<li><strong>Csúcspont:</strong> Megjelenik egy igazi <em>Őssárkány</em>, aki a Sárkányért jött, hogy elvigye és megtanítsa az Igaz Útra.</li>
<li><strong>Levezetés:</strong> Az Őssárkány akár a kincséből is ad egy keveset, ha megegyeznek vele, ezzel a Sárkány gazdája is kifizethető. De inkább hajlik arra, hogy a Hercegnőt is elrabolja és a kiszabadítására érkezőket lemészárolja, hogy példát mutasson a Sárkánynak.</li>
</ul>
<hr>
<p>A továbbiak már csak rövid pontokba szedve:</p>
<ul>
<li><em>&ldquo;Valami leesett keletre a hegyekben</em> (l. 06) <em>, valahol a határ közelében. A Fővárosból tudós emberek érkeztek, hogy kivizsgálják a dolgot és ügyes emberek kellenek nekik, akik ismerik a járást odafent és értik a dolgukat. Én, mint Polgármester, először rátok gondoltam, de ha el vagytok foglalva, mint mondtátok, akkor&hellip;&rdquo;</em></li>
<li>Egy kéjnőnek álcázott bérgyilkos támad az egyik karakterre.</li>
<li>A Polgármester visszatartja a legutóbbi jutalmuk pénzdíját és nem ad különösebb magyarázatot a dologra. Ő a Polgármester, megteheti.</li>
<li>Egy megtűrt szekta vezetője érkezik egy csapatnyi fegyveres hívővel és egy lovakkal vonszolt, megtört koporsóval. Egy régi romra építenek maguknak tornyot a Város feletti dombokon. Aztán pár hónap múlva nyomtalanul eltűnnek.</li>
<li>A Fővárosban ismét megrendezésre kerül egy arénaharc, ahová nemesi családok bajnokait nevezik. Egy újonc Családnak nincsenek még kiképzett harcosai, ezért kapcsolataikon keresztül keresnek egy nem túl ismert, de tűrhető kalandozót vidéken, aki nem hoz szégyent a nevükre és részt vesz a bajnokságon - de nem kell túlzásba vinnie, elég, ha az első egy-két mérkőzését megnyeri és utána sérülést színlelve visszalép. Rossz pont lenne, ha pl. a felettük álló családok bajnokait is kiütnék a versenyből.</li>
<li>Váratlan hír érkezik a Fővárosból: a Király halott, orgyilkosok végeztek vele, és magukkal hurcolták egyetlen fiát, az ifjú trónörököst. Ideiglenes Kormányzóként a Király ismert jobbkeze lép a színre. Híre terjed viszont, nem tudni honnan, hogy a Királyt már holtan találták az orgyilkosok. A királyság felbolydul&hellip;</li>
<li>Egy rég holt hős gyűrűje akad egy halászhálóba az öbölben. Az értékes ékszer majdnem elkallódik kézen-közön, de egy helyi Ékszerész felismeri benne a valódi értéket. Márpedig ha a gyűrű előkerült, akkor a holtteste és vele a többi varázslatos ereklyéje is ott lehet valahol a víz alatt. Az Ékszerész anyagiakat nem kímélve titokban expedíciót szervez, ami kétesebb alakok figyelmét is felkelti és embereit beépíti a segítők közé, hogy alkalmas pillanatban nyúljanak le mindent. A hajókázás ráadásul a Kalózok vízein történik, akiknek ez nagyon nem tetszik.</li>
<li>A JóIsten szobra életre kel a templomban és közli a Főpappal: az utóbbi időkben elmaradtak a megfelelő ajándékok és áldozatok, ezért 3 napot ad, hogy előkerítsenek neki valami igazán értékeset, különben okulásul a világnak, szörnyű átkot (járványt) bocsájt az egész Városra.</li>
<li>A király földet és rangot ígér annak, aki sikerrel átjut a vad Hegyek között és feltérképezi annak járatlan útvonalait és veszélyeit. A cél, hogy jelentősen lerövidüljön az út a Főváros és a Város között a gyorsabb kereskedelem érdekében. Az előző két expedíció kudarcot vallott, ideje hát emelni a tétet.</li>
<li>Egy zagyvaságokat beszélő, lázas beteg utazó érkezik a Városba hajóval és arról beszél álmában, hogy megtalálta a valódi Aranyfolyót, amelynek létezéséről már századok óta regélnek a mesék. Valahol délen, a vad bennszülöttek dzsungelekkel és hegyekkel borított vidékén lehet.</li>
<li>Egy tavaszi fesztivál zajlik a Városban. Ennek része a kombinált zsákfutás, amikor megpakolt krumplis zsákokat kell szekerekről levenni és átrohanni velük a rét túloldalára, a versenyzőnek kijelölt célterületre. Aki adott idő alatt a legtöbb zsákot képes összegyűjteni (kiszakadás nélkül), az a győztes. A verseny közben valaki (vagy az egyik JK) azt veszi észre, hogy egy rothadó kéz markol bele az oldalába/lábába. A zsákok még az őszi vetésből származnak és el voltak vermelve. A verem kipakolása közben senki sem vett észre gyanúsat, tehát még az ősszel kerülhetett bele a földekről. Csakhamar híre megy egy félkarú élőhalottnak, ami éjjelente riogatja a földeken őrködőket.</li>
<li>A fesztivál keretében szakácsversenyt is hirdetnek. A nevező csapatoknak valami különlegességgel kell előrukkolniuk, feltétel egy egzotikus alapanyag használata. Mivel a szakácsok nem fognak alapanyagok után vadászni, ez kitűnő alkalom kalandozók felfogadására és a Várost ellepik a szerencsevadászok. Az előkészületek közben aztán valaki változatos módokon öldösni kezdi a kalandozókat&hellip;</li>
<li>Egy elhagyatott, leromlott kísértethajó sodródik a kikötő elé és megfeneklik. A haditengerészet szét szeretné lőni, mire az ötletet felvető kapitány aznap éjjel meghal az ágyában. Máris pletykák kapnak lábra a hajó kísérteties hatalmáról. Mivel senki sem meri bántani, a babonás tengerészek meg nem akarnak a közelébe menni, a kikötő megbénul.</li>
<li>Egy hercegi Diplomata érkezik a városba, aki innen szándékozik továbbutazni a Birodalomba. Küldetése bizalmas és mivel a helyzet elég feszült a Birodalommal, nem vihet magával olyan embereket, akik a Hercegséghez kötődnek. A csapat elkísérhetné és busás jutalmat ígér, ha visszatértek. Az igazság az, hogy ő egy imposztor, egy harmadik ország kéme, aki elfogatta és őrizetben tartja az igazi Diplomatát, miközben ő a helyére lépve még jobban össze akarja ugrasztani majd a Hercegséget és a Birodalmat. A csapat kitűnő lesz a balekok szerepére&hellip;</li>
<li>Egy bizonyos helyen, bizonyos holdfázis közben, néhány napra megjelenik egy romos épület, amit még senki sem tudott teljesen felderíteni. Akik bent maradtak, amikor az épület köddé válik, mind nyom nélkül eltűntek.</li>
<li>Egy félreeső régióban a helyi földesúr majorsága üresen áll, mivel a környékbeli falusiak egyszerűen agyonverték az egész háznéppel és szolgákkal ehyütt, majd saját maguk fizetik az adót a kincstárba. Így megússzák, hogy basáskodjon felettük valaki, ha pedig szükséges valami vizsgálat, vagy vendégek miatt, néhányan beöltöznek a régi ruhákba és pár napig eljátsszák a földesúr szerepét. Egy királyi adóellenőrnek viszont gyanús lesz valami, és mikor szimatolni kezd, megpróbálják őt is eltenni láb alól egy rablótámadás álcája alatt. Sikerül elmenekülnie, de súlyos sebet kap és eszméletét veszti, mikor belebotlik a csapatba&hellip;</li>
</ul>
<p>/Petrus</p>

		</div>
		<footer class="post__footer">
			
<div class="post__tags tags clearfix">
	<svg class="tags__badge icon icon-tag" width="16" height="16" viewBox="0 0 32 32"><path d="M32 19c0 1-1 2-1 2L21 31s-1 1-2 1-2-1-2-1L2 16c-1-1-1.4-2-1.4-2S0 12.5 0 11V3C0 1.5.8.8.8.8S1.5 0 3 0h8c1.5 0 3 .6 3 .6S15 1 16 2l15 15s1 1 1 2zM7 10a3 3 0 1 0 0-6 3 3 0 0 0 0 6z"/></svg>
	<ul class="tags__list">
		<li class="tags__item">
			<a class="tags__link btn" href="/ghpeterpghu/tags/rpg/" rel="tag">rpg</a>
		</li>
		<li class="tags__item">
			<a class="tags__link btn" href="/ghpeterpghu/tags/kaland/" rel="tag">kaland</a>
		</li>
	</ul>
</div>
		</footer>
	</article>
</main>




			</div>
			
		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2022 Petrus.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/ghpeterpghu/js/menu.js"></script>
</body>
</html>